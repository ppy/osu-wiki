---
outdated_since: 218cb353a5cb04575555aa5d0c33fd5e5de209d7
outdated_translation: true
---

# Regole

Queste regole sono la base da cui attingiamo per aiutare a mantenere la community di osu! un posto divertente e accogliente per tutti.

## Regole della community

1. **Ogni giocatore può avere solo *UN* account, sempre.** Il *primo* account che fai durante la registrazione dell'account è il tuo unico e solo account osu!, dal momento della sua creazione e per sempre. Questo account sei TU. Non è nessun altro - non tuo fratello, tua madre, tua sorella, il tuo amico - sei TU. Non condividere il tuo account con nessun altro. Non puoi crearne uno nuovo se ne perdi l'accesso. Tienilo al sicuro.
2. **Gioca correttamente.** Utilizzare programmi di terze parti di qualsiasi tipo per ottenere qualsiasi tipo di vantaggio non va bene. Ciò include cose come programmi di assistenza alla mira, modifiche alla scala temporale e così via. Programmi macro, associazioni di tasti, o hardware in cui un'azione fisica (ad esempio premere un tasto della tastiera) non corrisponde alla stessa azione in gioco sono analogamente proibiti.[^macros] Se un programma sta facendo qualcosa per aiutarti nel gioco a fare qualcosa che dovresti fare da solo, non va bene!
3. **Sii buono l'uno con l'altro.** Le molestie o altri antagonismi non hanno posto nella community di osu!. Siamo qui per cliccare cerchi, battere tamburi, raccogliere frutta e colpire fino a diciotto tasti contemporaneamente, non per darci fastidio ed offenderci l'uno con l'altro.
4. **Non essere un cretino.** Se in un qualsiasi momento ti stai chiedendo se stai infrangendo questa regola, probabilmente è così.
5. **Siamo una community di tutte le età.** Ciò significa che i contenuti 18+/[NSFW](https://it.wikipedia.org/wiki/NSFW) come l'uso di droghe ed argomenti di natura sessuale non sono i benvenuti qui.
6. **Tieniti pulito.** osu! non è il luogo per avere appuntamenti o flirtare. Usare linguaggio sessuale, arte figurativa o fare delle mosse non gradite su altri membri della comunità in pubblico o in privato NON va bene. Se mai ti sentissi a disagio nel come qualcuno ti parla, [segnalacelo in via confidenziale](/wiki/Reporting_bad_behaviour/Abuse) così che possiamo aiutarti (e potenzialmente prevenire che altri vengano affetti).
7. **Nel caso in cui le regole non prevalgano, subentrerà il buon senso.** L'amministrazione ha la discrezione esplicita di applicare il proprio giudizio su ciò che ritiene opportuno.

## Regole della chat di gioco

1. **Sii rispettoso e attento agli altri utenti del canale ed evita il flooding o lo spamming.** Una persona che occupa metà dello schermo in una volta è fastidiosa, quindi evita di farlo ovunque sia possibile. Anche altre persone stanno cercando di chattare!
2. **Lascia che i moderatori gestiscano i problemi nella chat.** Puoi indicare le persone problematiche con [il comando `!report`](/wiki/Reporting_bad_behaviour) in chat e loro gestiranno il resto.
3. **Se qualcuno è stato silenziato o il suo account posto in modalità restrittiva, lasciali stare e non iniziare a parlare di loro.** Se qualcuno si vede il proprio account venir limitato, il loro caso coinvolge solo loro e l'amministrazione del gioco - assolutamente nessun altro!
4. **Incoraggia il gioco leale e non prestare attenzione a imbroglioni o altri utenti tossici.** Queste persone purtroppo esistono e dare loro attenzione può incoraggiarle a continuare o provocare altri nell'agire come loro. Segnalali tramite il comando della chat `!report` o i pulsanti nella pagina del loro profilo e prosegui.
5. **Mantieni la chat pulita e appropriata per una commmunity di tutte le età, evitando gli argomenti NSFW laddove possibile.** La roba NSFW in realtà non è appropriata per una community di tutte le età. Fai quello che ti piace nei messaggi privati (entro limiti ragionevoli) ma mantieni i canali pubblici perfettamente puliti per il bene di tutti.
6. **Sii consapevole di ciò che condividi con gli altri, specialmente se il contenuto è potenzialmente disturbante o di natura molto grafica.** Se devi pensare due volte se è appropriato condividere qualcosa, probabilmente non va bene. Evita le cose con luci veloci o stroboscopiche, gore, immagini di abusi o altro materiale grafico.
7. **Mantieni collegamenti a siti Web pertinenti e legali.** Siti web di streaming Bootleg (quelli con licenza ufficiale come Animelab e Crunchyroll sono OK) e qualsiasi cosa relativa a "warez" o software pirata di qualsiasi tipo non va bene, e noi non li vogliamo nella nostra chat. La pubblicità dei link Twitch per altri videogiochi va bene, ma SOLO nel canale `#videogiochi`.
8. **Non pubblicizzare server di chat di terze parti di alcun tipo, inclusi Discord, Teamspeak o server/gruppi Skype.** La chat di osu! riguarda innanzitutto osu! e non sulla condivisione di link ai tuoi server personali. Fallo via PM se devi assolutamente.
9. **Nei canali specifici della lingua, devi parlare la lingua dominante (inglese per #english, Thai per #thai, ecc.) se stai partecipando alla discussione.** Dove la lingua per un canale non è esplicitamente dichiarata (o dedotto dal nome del canale, come in tailandese per `#thai` e olandese per` #dutch`), è sempre inglese. I canali `#lobby` ed `#help` possono essere utilizzati con qualsiasi lingua, a differenza di altri canali. *I membri dello [staff di moderazione](/wiki/People/Global_Moderation_Team) non hanno bisogno di seguire questa regola quando fanno il loro lavoro.*

## Regole del forum

1. **Pubblica solo contenuti/argomenti significativi, interessanti o comunque coinvolgenti.** I forum riguardano principalmente le discussioni, quindi assicurati di dedicare un adeguato ammontare di tempo per renderlo utile a tutti.
2. **Mantieni i tuoi post e le risposte adatte a persone di tutte le età.** Il contenuto NSFW non è appropriato per una community di tutte le età, anche se non c'è nulla che ti impedisca di discutere di questo genere di cose nei messaggi privati.
3. **Sii produttivo con le tue critiche senza ricorrere ad attacchi personali.** La critica è una cosa meravigliosa se fatta correttamente, ma se stai ricorrendo ad attacchi personali per farti capire, stai sbagliando e dovresti smetterla.
4. **Mantieni le discussioni pertinenti ed evita di far risorgere argomenti più vecchi se la conversazione si è estinta.** Se un topic è morto da anni vuol dire che non è più pertinente, lascialo sparire senza mettertici a riscrivere. Posta piuttosto una discussione nuova, prima però cerca e vedi se qualcuno ha già risposto alla tua domanda.
5. **Mantieni ragionevoli le tue firme e i tuoi avatar.** Se sono animati, non dovrebbero flashare o lampeggiare eccessivamente. Dovrebbero anche essere di dimensioni sufficientemente piccole da consentire agli utenti con connessioni lente di non aspettare svariati minuti per caricare la pagina, idealmente a meno di mezzo megabyte (500 kilobyte) laddove possibile.
6. **Non pubblicare annunci pubblicitari, link di riferimento o altri contenuti fastidiosi o intrusivi.** Cose come i link di affiliazione e di riferimento sono divertenti per la persona che li pubblica e un fastidio per tutti gli altri, quindi non farlo. Anche l'autocaricamento o la riproduzione automatica di contenutui incorporati nella tua pagina o firma rientrano in questa regola.
7. **Non è consentito il collegamento alle applicazioni o ai programmi di utilità con intento incerto.** In parole povere, se vi sono dubbi sulla legalità di tali servizi, non condividerli.

## Regole di invio delle beatmap

*Nota: Queste regole si applicano a **tutte le mappe inviate** non solo quelle CLassificate. Per regole più specifiche riguardo le beatmap Classificate, vedi i [Criteri di Classificazione](/wiki/Ranking_criteria).*

Queste regole si applicano strettamente alle beatmap inviate tramite il [Sistema di Invio Beatmap](/wiki/Beatmapping/Beatmap_submission) all'interno del gioco. Questi thread/discussioni sono creati automaticamente tramite il client di osu! quando una beatmap viene inviata tramite [l'editor](/wiki/Client/Beatmap_editor).

1. **Assicurati di avere il permesso di usare qualsiasi contenuto coinvolto nella tua beatmap.** Questo include canzoni, video, suoni, immagini e qualsiasi altro contenuto che non sia di tua creazione. Se non sei sicuro di dove trovare il contenuto che è libero di essere utilizzato, dai un'occhiata alla nostra crescente libreria di brani dagli [Artisti in Primo Piano](https://osu.ppy.sh/beatmaps/artists), tutti al 100% concessi in licenza per l'uso in osu! e alle nostre [Linee guida per l'uso di contenuti](Content_Usage_Guidelines) per altre informazioni.
2. **Rimani coerente nella [discussione della beatmap](/wiki/Beatmap_discussion).** Questi thread/discussioni riguardano la beatmap in questione e nient'altro. Se hai un problema con qualcosa che non appartiene direttamente alla beatmap, pubblicalo nel forum appropriato.
3. **Non plagiare o tentare di rubare il lavoro degli altri.** Non caricare o utilizzare il lavoro di altre persone senza il loro esplicito permesso (incluso, ma non limitato a, skin e difficoltà create da altri utenti).
4. **Segui le [Regole sul Contenuto della Canzone](Song_Content_Rules) e [Considerazioni sul Materiale Visivo](Visual_Content_Considerations).**

## Cosa succede se infrango le regole?

Se ti ritrovi nella parte sbagliata delle regole della comunità, accadranno cose brutte.

Queste cose brutte possono includere (*ma non sono limitate a*):

- La rimozione della tua capacità di chattare nel gioco per un periodo di tempo (noto come [silenzio](/wiki/Help_centre/Silences))
- La rimozione di qualsiasi contenuto illegale dalla tua pagina utente, profilo o beatmap caricati
- La perdita del privilegio di modificare o alterare la tua pagina utente o i dettagli del profilo
- La perdita del privilegio di giocare o qualificarsi nei tornei ospitati ufficialmente

Venir [Silenziato](/wiki/Help_centre/Silences) e altre violazioni **automaticamente** aumentano in durata quasi esponenziale con ogni violazione. I moderatori non controllano il periodo di tempo in cui sei messo a tacere per un reato - i recidivi si ritroveranno chiusi fuori dal gioco per periodi di tempo sempre più lunghi.

Alcuni reati hanno una durata minima (in genere 43 ore o più) se sono particolarmente severi, sebbene siano quasi esclusivamente riservati a gravi infrazioni, come la condivisione di contenuti grafici o molestie incessanti di altri utenti.

Se dopo diverse infrazioni continui a violare le regole, il tuo account potrebbe essere [permanentemente e irrevocabilmente ristretto](/wiki/Help_centre/Account_restrictions).

Gli account ristretti non possono giocare online, inviare punteggi, chattare con altri utenti e sono a tutti gli effetti "banditi" dall'interazione con la comunità. La restrizione per la violazione delle regole della comunità può essere rimossa solo dopo aver fatto ricorso allo staff di supporto dopo il trascorrimento di 3 mesi ([si applicano più condizioni](/wiki/Help_centre/Account_restrictions#reasons)).

I reati gravi che vanno ben oltre la portata delle nostre regole e nella giurisdizione dei contenuti illegali secondo la common law internazionale comporteranno la chiusura immediata dell'account. Ciò si applica quasi esclusivamente a reati estremamente grafici o altrimenti aberranti, come la distribuzione di materiale pedopornografico o altro materiale di abuso.

## Note

[^macros]: Assegnare altri tasti a K1 o K2 è consentito, purché premendo un tasto specifico si esegua una pressione sul tasto di gioco assegnato e rilasciando lo stesso tasto si esegua un rilascio sullo stesso tasto di gioco assegnato. Non è consentito assegnare una pressione a un rilascio, né far sì che un tasto esegua più di una coppia di pressione/rilascio.
