---
no_native_review: true
outdated_since: 218cb353a5cb04575555aa5d0c33fd5e5de209d7
outdated_translation: true
---

# Правила

Ці правила є основою, яка допомагає нам підтримувати ком'юніті osu! веселим і гостинним місцем для кожного.

1. **Кожен гравець може мати лише *ОДИН* акаунт.** *Перший* акаунт, який ви створили під час реєстрації - ваш єдиний акаунт osu!, з моменту його створення і навіки-віків. Цей акаунт це ВИ. Це не хтось інший - не ваш брат, ваша мама, ваша сестра, ваш дург - це ВИ. Не діліться своїм акаунтом ні з ким. Ви не можете створити новий акаунт, якщо втратите доступ до свого. Оберігайте його.
2. **Грайте чесно.** Використання сторонніх програм будь-якого виду для отримання будь-якої переваги заборонено. Це включає такі речі як макроси, програми для автонаведення, модифікація шкали часу і тому подібне. Якщо програма робить щось замість вас, що ви повинні були робити самі, це не нормально.
3. **Ставтеся з повагою один до одного.** В ком'юніті osu! немає місця для знущань та інших видів зневажливого ставлення. Ми тут для того, щоб клацати круги, стукати по барабанам, ловити фрукти та натискати до вісімнадцяти клавіш за раз, а не для того, щоб зневажати інших.
4. **Не будьте душними.** Якщо в якийсь момент ви не впевнені чи ви порушуєте це правило, напевно ви його порушуєте.
5. **Ми ком'юніті без вікових обмежень.** Це означає що 18+/[NSFW](https://uk.wikipedia.org/wiki/NSFW) контент, такий як використання наркотиків, або теми сексуального характеру тут заборонені.
6. **Ведіть себе пристойно.** osu! — не місце для побачень чи флірту. Використання непристойних виразів, зображень, або небажане приставання до інших учасників ком'юніті, публічно чи особисто НЕ є нормальним. Якщо ви коли-небудь будете відчувати себе некормфортно, через чиїсь висловлювання у вашу сторону, [повідомте про це нам конфіденційно](/wiki/Reporting_bad_behaviour/Abuse), щоб ми могли допомогти вам (і потенційно захистити інших від такого ставлення).
7. **Там де не панують правила, панує здоровий глузд.** Адміністрація має право на власний розсуд приймати будь-які рішення, якщо вважають це за потрібне.

## Правила внутрішньо-ігрового чату

1. **Поважайте інших користувачів на каналі, а також уникайте спаму і флуду.** Коли людина займає пів екрану за раз — це дартує, тому уникайте цього зажди коли можливо. Інші намагаються спілкуватися також!
2. **Дозвольте модератором розбиратися з проблемами в чаті.** Ви можете поскаржитись їм, скориставшись [командою `!report`](/wiki/Reporting_bad_behaviour), а вони зроблять все інше.
3. **Якщо хтось отримує тайм-аут, заглушення чи обмеження, залиште їх в спокої і не починайте це обговорювати.** Якщо когось обмежено, їх випадок стосується лише їх самих та адміністрації гри, і нікого іншого!
4. **Заохочуйте чесну гру і не приділяйте уваги чітерам чи іншим токсичним користувачам.** Такі люди, нажаль, існують і приділення їм уваги може заохочувати їх продовжувати, або провокувати інших до таких самих дій. Поскаржіться на них через команду чату `!report`, або за допомогою кнопок на сторінці їх профілю, та йдіть собі далі.
5. **Підтримуйте чат чистим і відповідним для всіх вікових категорій, уникайте непристойних тем всюди де можливо.** Непристойні речі дійсно не є відповідними для всіх вікових категорій в ком'юніті. Ви можете поводитися так як ви вважаєте за потрібне у приватних повідомленях (у межах розумного), але підтримуйте публічні канали ідеально чистими задля безпеки кожного з нас.
6. **Думайте про те, що ви поширюєте. Особливо, якщо контент потенційно відразливий або шокуючий.** Якщо вам необхідно подумати двічі перед поширенням, щоб зрозуміти відповідний цей контент чи ні, він ймовірно не відповідний. Не поширюйте контент із швидким, мигаючим світлом, кров'ю, жорстокими зображеннями та іншими подібними графічними матеріалами.
7. **Поширюйте посилання лише на актуальні та легальні веб сайти.** Торрент трекери та будь-що інше пов'язане з піратством заборонено, і ми не хочемо бачити їх в нашому чаті. Рекламні посилання Twitch на інші ігри дозволені, але ТІЛЬКИ в `#videogames`.
8. **Не рекламуйте сервери сторонніх чатів будь-якого виду, включаючи сервери/групи Discord, Teamspeak чи Skype.** Чат osu! — в основному про osu! і не про поширення посилань на ваші особисті сервери. Робіть це через приватні повідомлення, якщо вам це абсолютно необхідно.
9. **В мовних каналах ви повинні говорити домінантною мовою (англійська для `#english`, тайська для `#thai` і так далі), якщо ви берете участь в обговоренні.** У каналах в яких не вказано мову — вона завжди англійська. В каналах `#lobby` і `#help`, можна використовувати будь-яку мову, навідміну від інших. *Учасники [команди модераторів](/wiki/People/Global_Moderation_Team) не зобов`язані слідувати цьому правилу при виконанні своєї роботи.*

## Правила форуму

1. **Публікуйте лише змістовний, цікавий або інший захоплючий контент.** Форуми — це обговорення, тому переконайтеся, що ви докладаєте зусиль, щоб це вартувало вашого часу, та часу інших людей.
2. **Підтримуйте ваші публікації і відповіді відповідними для всіх вікових категорій.** Непристойний вміст не є відповідним для всіх вікових категорій, проте ніхто не зупиняє вас від обговорення таких речей в приватних повідомленях.
3. **Критикуйте конструктивно, без особистих образ.** Критикування — чудова річ, якщо робити це правильно, але якщо ви переходите на особистості, щоб висловити свою думку — ви робите це неправильно і повинні почуватися погано.
4. **Підтримуйте теми актуальними та уникайте відповідей на старі теми, якщо обговорення вже давно завершилося.** Якщо тема не піднімалася роками, вона, ймовірно, більше не актуальна, тому дайте їй зникнути. В такому разі, створіть нову публікацію, або пошукайте, можливо хтось вже відповів на ваше запитання.
5. **Обирайте ваші підписи та аватари з розумом.** Якщо вони анімовані, вони не повинні блимати надто яскраво. Зображення також повинні бути достатньо малого розміру для користувачів з повільнішим інтернет з'єднанням, в ідеалі менше половини мегабайту (500 кілобайт), якщо можливо.
6. **Не публікуйте рекламу, реферальні посилання, або інший набридливий або настирливий контент.** Такі речі як партнерські програми, або реферальні посилання є веселими для людини, яка це публікує та набридливими для всіх інших. Контент, який автоматично завантажується чи автовідтворюється, підлягає під це правило також.
7. **Посилання на застосунки або програми сумнівного характеру заборонені.** Простіше кажучи, якщо існують найменші сумніви щодо легальності певного застосунку чи програми, їх не бажано публікувати.

## Правила публікації бітмап

*Зауважте: Ці правила стосуються **всіх опублікованих мап**, а не тільки рейтингових. Щоб ознайомитися детальніше з правилами, які стосуються рейтингових мап, ознайомтеся з [рейтинговими критеріями](/wiki/Ranking_criteria).*

Ці правила застосовуються дуже суворо до бітмап опублікованих за допомогою внутрішньо-ігрової [системи публікації бітмап](/wiki/Beatmapping/Beatmap_submission). Ці обговорення створюються через клієнт osu!, при публікації бітмапи через [редактор](/wiki/Client/Beatmap_editor).

1. **Переконайтеся, що ви маєте дозвіл на використання будь-якого контенту, який ви використовуєте у своїй бітмапі.** Це включає пісні, відео, хітсаунди, графічні матеріали та будь-який інший контент, який створили не ви. Якщо ви не знаєте де шукати контент безкоштовний для використання, перегляньте нашу зростаючу бібліотеку [обраних виконавців](https://osu.ppy.sh/beatmaps/artists), в якій знаходиться музика 100% ліцензована для використання в osu!, а також, перегляньте [рекомендації використання контенту](Content_Usage_Guidelines).
2. **Не виходьте за межі дискусії на сторінці [обговорення бітмапи](/wiki/Beatmap_discussion).** Ці теми існують лише для обговорення конкретної мапи і нічого іншого. Якщо у вас є проблема, яка прямо не стосується бітмапи, опублікуйте її на відповідному форумі.
3. **Не займайтеся плагіатом чи спробами вкрасти роботу інших.** Також, не публікуйте і не використовуйте роботу інших людей без їх прямої згоди (це включає скіни, гостьові складності, і не тільки).
4. **Дотримуйтеся [правил вмісту пісень](Song_Content_Rules) і [міркувань щодо візуального вмісту](Visual_Content_Considerations).**

## Що станеться, якщо я порушу правила?

Якщо ви справді не будете дотримуватися правил нашого ком'юніті, стануться погані речі.

Ці погані речі можуть включати (*але не обмежуються*):

- Видаленням вашої можливості спілкуватися у внутрішньо-ігровому чаті на певний період часу (відомий як [заглушення](/wiki/Help_centre/Silences)).
- Видаленням будь-якого контенту, який порушує правила, з вашої сторінки користувача, профілю, або опублікованих бітмап.
- Втрата привілей на редагування, або зміни вашої сторінки користувача чи опису профілю.
- Втрата привілей на можливість грати або кваліфікуватися в офіційних турнірах.

[Заглушення](/wiki/Help_centre/Silences) та інші порушення **автоматично** збільшуються в тривалості близькій до експоненціальної з кожним наступним порушенням. Модератори не контролюють тривалість вашого заглушення за порушення. Часті порушники, будуть обмежуватися від гри на все довший і довший період.

Певні порушення мають мінімальну тривалість (зазвичай 43 години або більше), якщо вони частково тяжкі. Хоча, вони майже повністю зарезервовані для тяжких порушень, таких як розповсюдження графічних матеріалів чи харасмент інших користувачів.

Обмежені акаунти не можуть грати в онлайні, ставити рекорди, спілкуватися з іншими користувачами і в усіх сенсах "заблоковані" від взаємодії зі спільнотою. Обмеження за порушення прав спільноти може бути зняте лише за зверненням до персоналу підтримки, після 3 місяців з моменту блокування ([інші обставини, які можуть бути застосовані](/wiki/Help_centre/Account_restrictions#reasons)).

Тяжкі порушення, які виходять далеко за межі наших правил і потрапляють під юрисдикцію незаконного вмісту, згідно з міжнародним загальним правом, призведуть до негайного блокування акаунту. Це стосується, майже без виключень, до надзвичайно відразливих або огидних порушень, таких як розповсюдження дитячої порнографії або інших протизаконних матеріалів.
