---
no_native_review: true
outdated_translation: true
outdated_since: 2787f766bf4cf7b8e2e3afd824e15adcb4e79798
---

# Regler

Dessa regler är basen vi använder för att hålla osu! communityn en rolig och välkomnande plats för alla.

## Communityregler

1. **Varje spelare får bara äga ETT konto, någonsin.** Det *första* kontot du skapar under kontoregistreringen är ditt enda osu! konto, från det ögonblick då det skapades och för alltid. Detta konto är DU, inte din bror, din mamma, din syster, din vän - det är du. Du får inte dela ditt konto med någon annan, och om du tappar åtkomst till kontot får du inte skapa ett nytt. Förvara det säkert.
2. **Spela rättvist.** Att använda tredjepartsverktyg av något slag för att få någon form av fördel är inte okej. Detta inkluderar saker som makroprogram, aim-assistprogram, timescale modifiering och så vidare. Om ett program gör något för att hjälpa dig spela spelet som du borde göra själv, är det inte okej!
3. **Var schyssta mot varandra.** Trakasserier eller annan antagonism har ingen plats i osu! communityn. Vi är här för att klicka på cirklar, slå på trummor, fånga frukt och trycka på upp till 18 tangenter samtidigt, inte för att vara elaka.
4. **Var inte en douche.** Om du någon gång blir tveksam på om du bryter denna regel så gör du förmodligen det.
5. **Vår community är för alla åldrar.** Detta betyder att 18+/[NSFW](https://en.wikipedia.org/wiki/Not_safe_for_work) innehåll som till exempel narkotikamissbruk eller sexuella ämnen är inte välkomna här. Undantag görs där det är lämpligt för detta, men håll det rent i allmänhet.
6. **Använd sunt förnuft.** Administrationen har sista ordet om de finner sin bedömning lämplig.

## In-game chattregler

1. **Var omtänksam och ha respekt för andra användare i kanalen och undvik flooding eller spamming.** En person som tar upp halva skärmen på en gång är irriterande, så undvik att göra det där det är möjligt. Andra människor försöker också chatta!
2. **Låt moderatorerna ta hand om problem i chatten.** Du kan påpeka saker till dem med [`!report` kommandot](/wiki/Reporting_bad_behaviour) om nödvändigt så tar de hand om resten.
3. **Om någon blir timed out, tystnad eller begränsad, låt dem vara ifred.** Om någon är begränsad involverar deras fall bara dem och administrationen, ingen annan!
4. **Uppmuntra till rättvist spelande och uppmärksamma inte fuskare eller andra elaka användare.** Tyvärr existerar dessa människor, och att ge dem uppmärksamhet kan uppmuntra dem till att fortsätta agera som de gör. Anmäl dem med chattkommandot `!report` eller med knapparna på deras profil och släpp det.
5. **Håll chatten ren och lämplig för en community i alla åldrar och undvik NSFW-ämnen där det är möjligt.** NSFW-grejer är verkligen inte lämpliga i en community i alla åldrar. Gör vad du vill i privata meddelanden (inom lämpliga gränser) men håll de offentliga kanalerna rena för allas bästa.
6. **Tänk på vad du delar med andra, särskilt om innehållet är potentiellt störande eller mycket grafiskt.** Om du är fundersam på om något är okej att länka är det förmodligen inte okej. Undvik saker med snabbt blinkande lampor, gore, bilder på missbruk eller annat grafiskt material.
7. **Håll länkar till relevanta och lagliga webbplatser.** Bootleg-streamingwebbplatser (officiellt licenserade sidor som Animelab och Crunchyroll är okej) och allt relaterat till "warez" eller piratkopierad programvara av något slag är inte okej, och vi vill inte ha dem i vår chatt.  Du får göra reklam för spel och Twitchlänkar, men ENDAST i `#videogames`.
8. **Gör inte reklam för tredjepartschatt-serverar av något slag, inklusive Discord-, TeamSpeak- eller Skype-serverar/grupper.** osu! chatten handlar främst om osu! och inte om att dela länkar till dina personliga serverar. Gör det via PM ifall du måste.
9. **I språkspecifika kanaler måste du tala det dominerande språket (engelska för `#english`, thailändska för `#thai` etc) om du deltar i diskussionen.** Om språket för en kanal inte anges är det alltid engelska. `#lobby` och `#help` kan användas på alla språk till skillnad från andra kanaler. *[Moderation staff](/wiki/People/Global_Moderation_Team) behöver inte följa denna regel när de utför sitt arbete.*

## Forumregler

1. **Publicera bara meningsfullt, intressant eller på annat sätt engagerande innehåll / ämnen.** Forum handlar främst om diskussioner, så se till att du försöker göra det värt allas tid.
2. **Håll dina inlägg och svar rena och lämpliga för en community i alla åldrar och undvik NSFW-ämnen.** NSFW-grejer är verkligen inte lämpliga i en community i alla åldrar. Gör vad du vill i privata meddelanden (inom lämpliga gränser) men håll forumet rent för allas bästa.
3. **Var produktiv med din kritik utan att attackera någon.** Kritik är en underbar sak när du gör det ordentligt, men om du tar till dig personliga attacker för att framföra din poäng så gör du det fel.
4. **Håll trådar relevanta och undvik att återuppta äldre ämnen om konversationen har dött ut.** Om ett ämne har varit dött i flera år är det inte riktigt relevant längre, så låt det vara. Lägg upp en ny tråd eller sök och se om någon redan kanske har svarat på din fråga.
5. **Håll dina signaturer och profilbilder rimliga.** Om de är animerade ska de inte blinka för mycket. Bildernas filstorlek bör också vara tillräckligt liten så att användare med långsammare anslutningar inte ska drabbas, helst under en halv megabyte (500 kilobyte) där det är möjligt.
6. **Lägg inte in annonser, inbjudningslänkar eller något annat irriterande eller påträngande innehåll.** Saker som affiliate- och inbjudningslänkar är roliga för personen som publicerar dem och en irritation för alla andra, så lägg inte upp dem. Innehåll / inbäddningar som spelar eller laddar in automatiskt faller också inom denna regel.
7. **Länkning till applikationer eller verktyg med osäker avsikt är inte tillåtet.** Enkelt sett, om det råder tvivel hos nämnda applikationer är de inte välkomna att läggas ut.

## Regler för inlämning av Beatmaps

*Obs: Dessa regler gäller för **alla inlämnade beatmaps**, inte bara Rankade. För mer specifika regler om rankade beatmaps, se [Ranking Criteria](/wiki/Ranking_criteria).*

Dessa regler gäller strikt för beatmaps som skickas in via spelets [Beatmap-inlämningssystem](/wiki/Beatmapping/Beatmap_submission). Dessa trådar / diskussioner skapas via osu! klienten när en beatmap skickas in via osu!s [Beatmap redigerare](/wiki/Client/Beatmap_editor).

1. **Se till att du har tillåtelse att använda allt innehåll som är involverat i din beatmap.** Detta inkluderar låtar, videor, hitsounds, grafik och allt annat innehåll som inte är din egen skapelse. Om du är osäker på var du hittar innehåll som är gratis att använda, kolla in vårt växande [Featured Artist](https://osu.ppy.sh/beatmaps/artists) bibliotek för musik 100% licensierat för användning i osu! och våra [Riktlinjer för innehållsanvändning](Content_Usage_Guidelines) för mer information.
2. **Håll ämnet i Beatmap-diskussioner.** Dessa trådar / diskussioner handlar om beatmapen i fråga och ingenting annat. Om du har problem med något som inte direkt hänför sig till beatmapen, skicka det i rätt forum.
3. **Försök inte att stjäla andras arbete.** Ladda inte upp eller använd inte andras arbete utan deras uttryckliga tillstånd (inklusive, men inte begränsat till, skin och gästsvårighetsgrader).
4. **Följ [Reglerna för sånginnehåll](Song_Content_Rules) och [Överväganden för visuellt innehåll](Visual_Content_Considerations).**

## Vad händer om jag bryter mot reglerna?

Om du befinner dig på fel slut i våra communityregler, kommer dåliga saker att hända.

Dessa dåliga saker kan inkludera (*men är inte begränsade till*):

- Du kan förlora din förmåga att chatta i spelet under en tid (känd som en silence / tystning)
- Avlägsnande av allt intrång i innehållet från din användarsida, profil eller uppladdade beatmaps.
- Förlusten av privilegiet att redigera eller ändra din användarsida eller profilinformation.
- Förlusten av privilegiet att spela eller kvalificera sig i officiella turneringar.

Silences och andra överträdelser ökar **automatiskt** i varaktighet exponentiellt med varje regelbrytning. Moderatorer kontrollerar inte hur länge du blir tystad för en regelbrytning - upprepade regelbrytare kommer bli utelåsta från spelet i allt längre tider.

Vissa brott har en lägsta varaktighet (vanligtvis 43 timmar eller mer) om de är särskilt allvarliga, men de är nästan uteslutande reserverade för allvarliga överträdelser, till exempel som att dela grafiskt innehåll eller trakassera andra användare.

Om du fortsätter att bryta reglerna efter flera straff kan ditt konto bli permanent begränsat.

Begränsade konton kan inte spela online, skicka in scores, chatta med andra användare och är "förbjudna" från interaktion med communityn. Begränsningar för brott mot våra communityregler kan endast tas bort efter överklagande till supportpersonalen efter att tre månader har gått ([fler villkor kan gälla](/wiki/Help_centre/Account_restrictions#common-restriction-reasons-and-cooldowns)).

Allvarliga regelbrytningar som går långt utanför våra communityregler och till  jurisdiktion för olagligt innehåll enligt internationell gemensam lag kommer att resultera i omedelbar avstängning. Detta gäller nästan uteslutande för extremt grafiska eller på annat sätt avskyvärda regelbrytningar, såsom distribution av barnpornografi eller annat missbruksmaterial.
