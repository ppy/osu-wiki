---
no_native_review: true
outdated_translation: true
outdated_since: 2787f766bf4cf7b8e2e3afd824e15adcb4e79798
---

# Regels

Deze regels zijn de basis waarmee we ervoor zorgen dat de osu! community een leuke en gastvrije plek voor iedereen blijft.

## Community regels

1. **Elke speler mag maar *ÉÉN* account hebben.** Het *eerste* account dat je maakt tijdens het registreren is jouw *enige* osu! account, vanaf het moment dat je het account aanmaakt en voor altijd. Dit is JOUW aacount. Het is van niemand anders - niet jouw broer, jouw moeder, jouw zus, jouw vriend - het is van JOU. Deel jouw account met niemand anders. Je mag geen nieuw account aanmaken als je de toegang tot jouw account verliest. Hou het dus veilig.
2. **Speel eerlijk.** Het gebruik van hulp van een derde partij om enig voordeel ten opzichte van anderen te krijgen is niet oké. Hierbij horen ook dingen als macro programma's, programma's om te helpen mikken, tijdschaal modificaties, enzovoort. Als een programma iets doet om jou te helpen met het spelen van het spel dat je zelf zou moeten spelen, is het niet oké!
3. **Wees aardig tegen elkaar.** Lastig vallen of ander antagonisme heeft geen plek binnen de osu! community. We zijn hier om cirkels te klikken, drums te slaan, fruit te vangen en tot achttien toetsen tegelijk in te drukken, niet om klootzakken tegen elkaar te zijn.
4. **Wees geen eikel.** Als je je ooit afvraagt of je deze regel aan het verbreken bent, dan ben je dat waarschijnlijk aan het doen.
5. **We zijn een community voor alle leeftijden.** Dit betekent dat 18+ inhoud zoals het gebruik van drugs of seksuele onderwerpen hier niet welkom zijn. Uitzonderingen worden gemaakt waar het past, maar houd het over het algemeen netjes.
6. **Waar regels niet van toepassing zijn, zal het gezond verstand de regels bepalen.** De administratie heeft expliciete discretie om hun oordeel toe te passen zoals zij dit toepasselijk vinden.

## Chat regels voor in het spel

1. **Wees respectvol, denk aan anderen in het kanaal en vermijd spammen.** Eén persoon die het halve scherm tegelijk inneemt is irritant, dus vermijd dit wanneer mogelijk. Andere mensen proberen ook te praten!
2. **Laat de moderators problemen in de chat oplossen.** Je kan dingen aan ze aangeven met het `!report` commando en zij doen de rest.
3. **Als iemand getime-out, gelimiteerd of het zwijgen opgelegd wordt, laat ze voor wat ze zijn en ga niet over ze praten.** Als iemand gelimiteerd is, gaan hun zaken alleen hen en de administratie aan - absoluut niemand anders!
4. **Moedig eerlijk spel aan, en geef geen aandacht aan valsspelers of andere gemene gebruikers.** Deze mensen bestaan helaas, en het kan ze aanmoedigen om door te gaan als je ze aandacht geeft, of anderen uit te dagen dit te doen. Geef ze aan via het `!report` commando of de knoppen op hun profiel pagina en ga verder met wat je aan het doen was.
5. **Houd de chat schoon en geschikt voor een alle leeftijden gemeenschap, en vermijd 18+ onderwerpen waar mogelijk.** 18+ dingen zijn echt niet geschikt voor een community voor alle leeftijden. Doe wat je wil in privé berichten (tot op zekere hoogte) maar houd de openbare kanalen brandschoon voor alle anderen.
6. **Pas op met wat je deelt met anderen, vooral als de inhoud potentieel schokkend of grafisch is.** Als je twee keer moet nadenken over of iets geschikt is om te linken, is het dat waarschijnlijk niet. Vermijd dingen met snel, stroboscopische lichten, verwondingen, afbeeldingen van misbruik of ander grafisch materiaal.
7. **Houd links bij relevante en legale websites.** Bootleg stream websites (websites met officiële licenties zoals Animelab en Crunchyroll zijn oké) en alles gerelateerd aan "warez" of illegaal gekopieerde software van elk soort zijn niet oké, en we willen ze niet in onze chat. Twitch links adverteren voor andere video games is oké, maar ALLEEN in `#videogames`.
8. **Adverteer geen chat servers van een derde partij van welke soort dan ook, inclusief Discord, Teamspeak of Skype servers/groepen.** De osu! chat gaat als eerste over osu! en niet over het delen van links naar je persoonlijke servers. Doe dit in een persoonlijk bericht als je dit absoluut wilt doen.
9. **In taal-specifieke kanalen moet je de dominante taal praten (Engels voor `#english`, Thais voor `#thai`, enzovoort) als je deelneemt aan het gesprek.** Wanneer de taal voor een kanaal niet specifiek gemeld is (of afgeleid kan worden van de naam van het kanaal zoals Thais voor `#thai` en Nederlands voor `#dutch`), is het altijd Engels. De `#lobby` en `#help` kanalen mogen gebruikt worden in elke taal, in tegenstelling tot andere kanalen. *Leden van het [moderator team](/wiki/People/Global_Moderation_Team) hoeven deze regel niet te volgen wanneer ze hun werk doen.*

## Forum-wijde regels

1. **Plaats alleen betekenisvolle, interessante of anders uitnodigende onderwerpen.** Forums zijn als eerste voor gesprekken, dus zorg ervoor dat je de moeite er in stopt om niemands tijd te verspillen.
2. **Houd je posts en reacties geschikt voor mensen van alle leeftijden.** 18+ inhoud is niet echt geschikt voor een alle leeftijden gemeenschap, hoewel er niets is dat je er van weerhoudt om hierover te praten in een privégesprek.
3. **Wees opbouwend met je kritiek zonder persoonlijke aanvallen te gebruiken.** Kritiek is een heel mooi iets als het goed gebeurt, maar als je op persoonlijke aanvallen overgaat om je punt te maken doe je het fout, en moet je je schamen.
4. **Houd threads relevant, en vermijd het weer oprakelen van oudere onderwerpen als het gesprek is afgestorven.** Als een onderwerp al jaren dood is, is het niet meer relevant; dus laat het vervagen. Post een nieuwe, of zoek en kijk of iemand anders je vraag al heeft beantwoord.
5. **Houd je handtekening en avatar redelijk.** Als ze geanimeerd zijn, mogen ze niet excessief knipperen. Ze moeten ook een bestandsgrootte hebben klein genoeg voor gebruikers met een tragere verbinding om hun aanwezigheid op de pagina niet op te merken, het liefst onder een halve megabyte (500 kilobytes) waar mogelijk.
6. **Post geen advertenties, doorverwijzende links of ander irritante inhoud.** Dingen als doorverwijzende links zijn leuk voor de persoon die ze post en een irritatie voor alle anderen, dus doe het niet. Inhoud/embeds die automatisch laadt of afspeelt vallen hier ook onder.
7. **Linken naar applicaties of andere dingen met onduidelijke afkomst is niet toegestaan.** Om het simpel te zeggen, als er aan de legaliteit van genoemd onderwerp wordt getwijfeld, zijn ze niet welkom.

## Beatmap inzend regels

*Opmerking: Deze regels zijn van toepassing op **alle ingezonden maps**, niet alleen ranked maps. Voor meer gedetailleerde regels bij het maken van een beatmap, bekijk de [Rang Criteria](/wiki/Ranking_criteria).*

Deze regels zijn strikt van toepassing op beatmaps ingezonden via het in-game [Beatmap Inzend Systeem](/wiki/Beatmapping/Beatmap_submission). Deze threads/discussies worden gemaakt via het osu! programma wanneer een beatmap wordt ingezonden via de [editor](/wiki/Client/Beatmap_editor).

1. **Zorg ervoor dat je toestemming hebt om alle inhoud betrokken bij je beatmap te gebruiken.** Dit is inclusief liedjes, video's, geluiden, beelden, en alle andere inhoud dat je niet zelf hebt gemaakt. Als je niet zeker weet waar je inhoud kan vinden dat gratis te gebruiken is: we hebben een groeiende bibliotheek met liedjes beschikbaar op de [Uitgelichte Artiesten](https://osu.ppy.sh/beatmaps/artists/) lijst, allemaal met 100% licenties voor gebruik in osu!.
2. **Blijf bij het onderwerp in beatmap discussies.** Deze threads/discussies gaan over de beatmap in kwestie, en niets anders. Als je een probleem hebt met iets dat niet direct te maken heeft met de beatmap, zet het in het geschikte forum.
3. **Pleeg geen plagiaat en steel het werk van anderen niet.** Upload ook niet andermans werk zonder hun expliciete toestemming (inclusief, maar niet gelimiteerd tot, skins en gast moeilijkheden).
4. **Volg de [Regels voor Muziekcontent](Song_Content_Rules) en de [Inschikkelijkheid voor Visuele Inhoud](Visual_Content_Considerations).**

## Wat gebeurt er als ik de regels verbreek?

Als je onze community regels overtreedt, gebeuren er slechte dingen.

Deze slechte dingen zijn onder andere (*maar niet gelimiteerd tot*):

- Het weghalen van je mogelijkheid om te chatten voor een onbepaalde periode (ook wel het zwijgen opleggen)
- Het weghalen van inhoud op je gebruikers pagina, profiel of geüploade beatmaps.
- Het verliezen van privileges om je gebruikers pagina of profiel aan te passen.
- Het verliezen van privileges om deel te nemen of te kwalificeren voor gehoste toernooien.

Zwijgen opleggen en andere overtredingen nemen **automatisch** bijna exponentieel toe. Moderators hebben geen controle over de lengte waarmee je het zwijgen bent opgelegd voor een overtreding - herhaaldelijk overtreders zullen uitgesloten worden van het spel voor toenemend langere periodes.

Sommige overtredingen hebben een minimum tijd (meestal 43 uur of meer) als ze erg genoeg zijn, hoewel ze bijna exclusief worden gebruikt voor ernstige overtredingen, zoals het delen van grafische inhoud of het verstokt beledigen van andere gebruikers.

Als, na herhaaldelijke overtredingen, je nog steeds de regels verbreekt, kan je account permanent en onherroepelijk gelimiteerd worden.

Gelimiteerde accounts kunnen niet online spelen, scores zetten, met andere gebruikers chatten en zijn voor alle doeleinden 'verbannen' van interactie met de gemeenschap. Restrictie voor het verbreken gemeenschap regels kan alleen verwijderd worden na in beroep te zijn gegaan, als drie maanden gepasseerd zijn ([meer voorwaarden kunnen van toepassing zijn](/wiki/Help_centre/Account_restrictions#common-restriction-reasons-and-cooldowns)).

Ernstige overtredingen die ver buiten onze strekking van regels gaan en in jurisdictie van illegaal materiaal als per internationaal gemeenschappelijke wetten zal resulteren in het per direct beëindigen van je account. Dit is van toepassing op bijna uitsluitend extreem grafisch of anders weerzinwekkende overtredingen, zoals het verspreiden van kinderpornografie of ander materiaal van misbruik.
