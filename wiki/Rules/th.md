---
outdated_translation: true
outdated_since: 2787f766bf4cf7b8e2e3afd824e15adcb4e79798
---

# กฎ

กฎเหล่านี้คือรากฐานที่ทำให้ชุมชน osu! ของเรานั้นเป็นที่ที่สนุก และต้อนรับทุก ๆ คน

## กฎของชุมชน

1. **ผู้เล่นหนึ่งคนมีบัญชีได้เพียงแค่ *หนึ่ง* บัญชีเท่านั้น ตลอดไป** บัญชี*อันแรก* ที่คุณสร้างขึ้นระหว่างการสมัครนั้นเป็นบัญชีอันเดียวที่คุณจะมีได้ จากขั้นตอนการเริ่มสร้างจนจบ บัญชีนี้คือ **คุณ** และไม่ใช่ของคนอื่น ไม่ใช่ของพี่ ไม่ใช่ของแม่ ของน้อง หรือของเพื่อน มันคือของ**คุณ** ห้ามให้บัญชีนี้กับใครเด็ดขาด และคุณไม่สามารถสร้างอันใหม่ได้ถ้าอันเก่าหายไป รักษามันไว้ให้ดีหละ
2. **อย่าเล่นขี้โกง** การใช้โปรแกรมภายนอกเพื่อที่จะได้ความได้เปรียบกว่าผู้เล่นคนอื่น ซึ่งรวมถึงการใช้มาโคร (Macro) โปรแกรมช่วยเล็ง การปรับความเร็ว และอย่างอื่นอีกมากมาย ถ้าโปรแกรมนั้นช่วยเล่นเกมในส่วนที่คุณควรจะทำเอง มันไม่โอเคเลย
3. **ทำดีต่อกันและกัน** การคุกคามหรือการทะเลาะกัน ไม่ควรนำมาอยู่ในชุมชนของ osu! เรามาที่นี่เพื่อที่จะมานั่งกดวงกลม ตีกลอง รับผลไม้ที่ตกลงมา และกดปุ่มได้มากถึง 18 ปุ่มภายในครั้งเดียว! ไม่ได้มาเพื่อทะเลาะกัน
4. **อย่าทำตัวเป็นพวกน่ารำคาญ** ถ้ามีตอนไหนที่คุณคิดว่าตัวเองได้ทำผิดกฎข้อนี้ไปหรือเปล่า คุณน่าจะทำแหละ
5. **เราเป็นชุมชนที่มีทุกวัย** ดังนั้นแปลว่า อะไรก็ตามที่เป็น 18+/[NSFW](https://en.wikipedia.org/wiki/Not_safe_for_work) เช่นเรื่องการเสพยา หรือเรื่องหื่นกามต่าง ๆ จะไม่ถูกต้อนรับที่นี่
6. **รักษาให้ใสสะอาด** osu! ไม่ใช่ที่สำหรับการหาคู่หรือการจีบ การใช้ภาษาในทางเพศ รูปถ่าย หรือการก้าวข่ายที่ไม่ต้องการบนสมาชิกคนอื่นในชุมชน ทั้งในที่สาธารณะและในที่ส่วนตัวเป็นสิ่งที่ไม่โอเค หากคุณรู้สึกไม่สบายใจกับวิธีที่บางคนกำลังพูดคุยกับคุณ [รายงานกับเราอย่างเป็นความลับ](/wiki/Reporting_bad_behaviour/Abuse) เพื่อที่เราจะสามารถช่วยคุณ (และอาจป้องกันคนอื่นจากการโดนเช่นเดียวกัน)
7. **ถ้าเรื่องอะไรอยู่นอกเหนือกฎ ควรใช้ความคิดเบื้องต้นคิดเอง** ทีมงานมีสิทธิ์ที่จะดูแลลงโทษผู้ใช้ตามความเหมาะสม

## กฎของแชทในเกม

1. **ให้เกียรติซึ่งกันและกัน หลีกเลี่ยงการฟลัด และสแปม** การที่คนคนเดียวใช้แชทไปครึ่งจอภายในครั้งเดียวนั้นมันน่ารำคาญ ดังนั้นหลีกเลี่ยงการทำอย่างงั้นถ้าเป็นไปได้ คนอื่นก็อยากจะพูดคุยเหมือนกัน!
2. **ปล่อยให้ผู้ดูแลจัดการปัญหาภายในแชท** คุณสามารถรายงานผู้ใช้คนอื่นได้โดยการใช้ [คำสั่ง `!report`](/wiki/Reporting_bad_behaviour) และพวกเขาจะจัดการที่เหลือเอง
3. **ถ้าใครโดน timed out โดนเงียบ (silenced) หรือโดนแบน (restricted) ให้ปล่อยไปและอย่าไปพูดถึงเรื่องนั้น** ถ้าใครโดนแบนนั้น เรื่องนั้นเกี่ยวกับคนที่โดนแบนกับผู้ดูแลเท่านั้น ไม่ใช่เรื่องของคนอื่นเลย!
4. **สนับสนุนการเล่นไม่โกง และอย่าไปให้ความสนใจกับพวกโกง หรือพวก toxic** น่าเสียดายที่มันมีคนพวกนี้อยู่ และการให้ความสนใจพวกเขานั้น จะทำให้เขาอยากทำต่อไป หรือชักชวนผู้อื่นให้ทำด้วย คุณสามารถรายงานได้โดยการใช้คำสั่ง `!report` หรือปุ่มรายงานบนหน้าโปรไฟล์ของพวกเขา และไม่ต้องไปสนใจเขา
5. **ทำให้แชทสะอาด และเหมาะสมสำหรับสังคมทุกวัย หลีกเลี่ยงเนื้อหา NSFW ถ้าเป็นไปได้** เนื้อหา NSFW ไม่ค่อยเหมาะกับชุมชนที่มีทุกวัย คุณสามารถทำอะไรก็ได้ที่คุณอยากทำในข้อความส่วนตัว (อย่างมีเหตุผล) แต่ทำให้แชทส่วนรวมสะอาดปลอดภัยจากเรื่อง NSFW สำหรับทุกคน
6. **คิดก่อนจะส่งอะไรให้คนอื่น โดยเฉพาะสิ่งที่มีเนื้อหารบกวนใจ หรือสิ่งที่ทำคนอื่นไม่สบายใจ** ถ้าคุณต้องคิดซ้ำว่า สิ่งที่คุณจะส่งนั้นมันเหมาะสมไหม มันคงจะไม่เหมาะสมแหละ หลีกเลี่ยงสิ่งที่ เร็ว ไฟกระพริบ (บางคนมีโรคเกี่ยวกับพวกนี้) เลือด ภาพที่แสดงถึงการละเมิดต่าง ๆ
7. **ส่งเฉพาะลิงก์ที่เกี่ยวข้อง และเว็บไซต์ที่ถูกกฎหมาย** เว็บไซต์ของเถื่อนต่าง ๆ (อันที่ถูกกฎหมายอย่าง Crunchyroll หรือ Netflix นั้นโอเค) อย่างอื่นที่เกี่ยวกับ "โปรแกรมเถื่อน" ต่าง ๆ นั้นไม่โอเคสักเท่าไหร่ และเราไม่ต้องการมันในแชทของเรา การโฆษณา Twitch สำหรับเกมอื่นนั้นโอเค แต่เฉพาะในช่อง `#videogames` เท่านั้น <!-- I changed AnimeLab to Netflix since Netflix are more well known in Thailand -->
8. **อย่าโฆษณาโปรแกรมพูดคุยภายนอก รวมถึง เซิฟเวอร์/กลุ่ม Discord Teamspeak หรือ Skype** แชท osu! นั้นก็มีไว้สำหรับ osu! โดยเฉพาะ มันไม่ได้มีไว้สำหรับการส่งลิงก์เข้าเซิฟเวอร์ส่วนตัวของคุณ ส่งมันในข้อความส่วนตัว (PM) ถ้ามันจำเป็นจริง ๆ เท่านั้น
9. **ในช่องแชทที่มีภาษาระบุ คุณต้องพูดภาษานั้น (เช่น พูดอังกฤษใน `#english` พูดไทยใน `#thai`) ถ้าคุณกำลังมีส่วนร่วมในการสนทนา** ในช่องที่ไม่ได้มีภาษาบอกไว้ มันคือช่องที่ต้องพูดอังกฤษเท่านั้น แต่ในช่อง `#lobby` และ `#help` นั้นเป็นช่องที่พูดได้ทุกภาษาไม่เหมือนช่องอื่น ๆ *[ผู้ดูแล](/wiki/People/Global_Moderation_Team) ไม่จำเป็นจะต้องทำตามกฎข้อนี้ระหว่างปฏิบัติหน้าที่*

## กฎของฟอรั่ม

1. **โพสต์เฉพาะสิ่งที่มีประโยชน์ น่าสนใจ หรือหัวข้อที่น่ามีส่วนร่วม** ฟอรั่มนั้นมีไว้สำหรับการสนทนากัน ดังนั้นอย่าทำอะไรชุ่ย ๆ ที่ทำให้เสียเวลาคนอื่น
2. **ทำให้โพสต์และการตอบกลับโพสต์ของคุณเหมาะสมกับทุกเพศทุกวัย** เรื่องพวก NSFW นั้นไม่เหมาะกับชุมชนที่มีหลากหลายวัย แต่ว่ามันก็ไม่มีอะไรจะหยุดคุณในการคุยเรื่องพวกนี้ในแชทส่วนตัวนะ
3. **ให้คำติชมที่สมเหตุสมผล โดยที่ไม่ใช้อารมณ์ส่วนตัวเข้ามาเกี่ยว** การติชมเป็นสิ่งที่สุดยอดไปเลยถ้าทำได้อย่างถูกต้อง แต่ถ้าคุณโจมตีเป็นการส่วนตัวเพื่อที่จะแสดงว่าตัวเองถูก มันเป็นการติชมที่ผิด และคุณควรรู้สึกแย่
4. **อย่าดันกระทู้ (threads) ที่เก่าแล้วเข้ามา ถ้าการสนทนามันเงียบไปนานแล้ว** ถ้าหัวข้อไหนนั้นมันเงียบไปเป็นปีแล้ว มันก็คงจะไม่เข้ายุคแล้วหละ ดังนั้นปล่อยให้มันหายไป โพสต์อันใหม่ หรือค้นหาว่ามีใครตอบคำถามคุณหรือยัง
5. **ทำให้ลายเซ็น และ รูปโปรไฟล์ของคุณสมเหตุสมผล** ถ้ามันเคลื่อนไหวได้ มันไม่ควรจะกระพริบมากจนเกินไป และภาพก็ควรจะเล็กพอที่จะทำให้คนที่มีการเชื่อมต่อที่ช้าเข้าถึงได้ ที่ดีที่สุดคือต่ำกว่า 500 กิโลไบต์ (500 KB) ถ้าเป็นไปได้
6. **อย่าโพสต์โฆษณา ลิงก์ขายของ หรืออะไรก็ตามที่น่ารำคาญ หรือล่วงล้ำผู้อื่น** พวกลิงก์ขายของ นั้นมันดูน่าสนุกสำหรับคนโพสต์มัน แต่มันน่ารำคาญสำหรับคนอื่น ดังนั้นอย่างทำมัน การโหลดหรือเล่นเนื้อหาโดยอัตโนมัติ (Autoloading/Autoplaying) อยู่ในกฎข้อนี้ด้วย
7. **เราไม่อนุญาต การลิงก์ไปแอพพลิเคชั่นหรือเครื่องมืออื่น ๆ ทีมีจุดมุ่งหมายไม่ชัดเจน** เอาง่าย ๆ เลย ถ้าคิดว่าเครื่องมือที่กล่าวมาผิดกฎหมายหรือไม่ เราไม่อนุญาตให้โพสต์สิ่งเหล่านั้น

## กฎการอัปโหลดบีทแมพ

*หมายเหตุ: กฎพวกนี้มีผลต่อ **บีทแมพที่ถูกอัปโหลดทั้งหมด** ไม่ใช่แค่พวกที่ถูก ranked สำหรับกฎเกณฑ์ที่เกี่ยวกับบีทแมพ ranked ดูได้ที่ [เกณฑ์การอนุมัติบีทแมพ](/wiki/Ranking_criteria)*

กฎพวกนี้มีผลต่อบีทแมพที่ถูกอัปโหลดผ่าน [Beatmap Submission System](/wiki/Beatmapping/Beatmap_submission) ภายในเกม โดยกระทู้/การสนทนา จะถูกสร้างขึ้นด้วย osu! client ในระหว่างที่บีทแมพถูกอัปโหลดผ่าน [เครื่องมือแก้ไขบีทแมพ](/wiki/Client/Beatmap_editor)

1. **เช็คให้แน่ใจว่าคุณมีสิทธิในการใช้อะไรก็ตามที่อยู่ในบีทแมพของคุณ** นี่รวมถึง เพลง วีดีโอ hitsounds ภาพต่าง ๆ  หรือเนื้อหาอะไรก็ตามที่ไม่ใช่ของคุณเอง ถ้าคุณไม่แน่ใจว่าหาเนื้อหาที่ไหนที่ไม่ต้องเสียตังค์ในการใช้ ลองไปเช็คที่คลัง [Featured Artist](https://osu.ppy.sh/beatmaps/artists) ของเราสิ ที่นั้นมีเพลงที่จดสิขสิทธิ์แล้วสำหรับการใช้ใน osu! 100% คุณสามารถดูข้อมูลเพิ่มเติมได้ที่ [หลักเกณฑ์การใช้งานเนื้อหา](Content_Usage_Guidelines)
2. **อย่าออกนอกเรื่องในการสนทนาบีทแมพ** การสนทนาพวกนี้นั้นจะเกี่ยวกับบีทแมพที่พูดถึงอยู่ และไม่เกี่ยวกับอย่างอื่นเลย ถ้าคุณมีปัญหาอะไรที่ไม่เกี่ยวกับบีทแมพนั้น ๆ โดยตรง ให้โพสต์ในฟอรั่มที่ถูกต้อง
3. **อย่าลอกเลียน หรือพยายามขโมยผลงานของผู้อื่น** อย่าอัปโหลดผลงานของผู้อื่นโดยไม่ได้รับอนุญาติ (รวมถึง แต่ไม่จำกัดเพียง สกิน หรือ guest difficulties)
4. **ทำตาม [กฎของเนื้อหาเพลง](Song_Content_Rules) และ [การพิจารณาเนื้อหาภาพ](Visual_Content_Considerations)**

## จะเกิดอะไรขึ้นถ้าฉันทำผิดกฎ?

ถ้าคุณนั้นทำผิดกฎของชุมชน สิ่งแย่ ๆ จะเกิดขึ้น

สิ่งแย่ ๆ พวกนี้รวมถึง (*แต่ไม่จำกัดเพียง*):

- การเสียสิทธิในการพูดในแชทเกมในระยะนึง (เรียกว่า เงียบ (silence))
- การเอาเนื้อหาที่ผิดกฎออกจาก userpage หน้าโปรไฟล์ หรือบีทแมพ
- การเสียสิทธิในการแก้ไข หรือแก้ userpage หรือข้อมูลโปรไฟล์
- การเสียสิทธิในการเล่นหรือผ่านเข้ารอบในทัวร์นาเม้นต์ที่จัดขึ้นอย่างเป็นทางการ

การเงียบหรือการลงโทษอื่น ๆ จะเพิ่มขึ้นความยาวนานเกือบทวีคูณ**อย่างอัตโนมัติ**ในทุก ๆ ครั้งที่คุณโดนลงโทษ ผู้ดูแลไม่สามารถควบคุมเวลาที่คุณโดนเงียบได้ คนที่ทำผิดบ่อย ๆ จะถูกเงียบนานขึ้นเรื่อย ๆ

บางกรณีก็จะมีเวลาขั้นต่ำ (ปกติคือ 43 ชั่วโมง หรือมากกว่า) ถ้ามันเป็นกรณีร้ายแรงระดับนึง แต่กรณีพวกนี้มีไว้สำหรับกรณีร้ายแรงจริง ๆ เท่านั้น เช่น การส่งภาพที่แสดงถึงความรุนแรง หรือคุกคามผู้ใช้คนอื่น ๆ แบบไม่สำนึกถูกผิด

ถ้าทำโดนลงโทษไปแล้วหลายรอบ แต่คุณยังจะทำผิดกฎต่อ บัญชีของคุณจะถูกแบนถาวร (restricted)

บัญชีที่ถูก restricted จะไม่สามารถเล่นออนไลน์ได้ ทำคะแนนใหม่ พูดคุยกับผู้เล่นอื่น ซึ่งก็คือการ "แบน" การทำอะไรก็ตามที่เกี่ยวกับชุมชน การ restrict นั้นสามารถนำออกได้โดยการ appeal กับทีมงานของ osu! หลังจาก 3 เดือนได้ผ่านไป ([อาจมีกรณีเพิ่มเติม](/wiki/Help_centre/Account_restrictions#common-restriction-reasons-and-cooldowns))

การละเมิดที่รุนแรงมาก ๆ จนเกินกฎของพวกเรา และเป็นสิ่งที่เกี่ยวข้องกับสิ่งผิดกฎหมาย จะทำให้บัญชีถูกลบออกจากระบบทันที ทั้งนี้รวมถึง ภาพที่แสดงความรุนแรงมาก ๆ หรืออะไรที่ใกล้เคียง เช่น สื่อลามกเด็ก หรือสื่อการละเมิดอื่น ๆ
