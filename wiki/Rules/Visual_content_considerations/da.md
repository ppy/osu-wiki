---
tags:
  - vcc
no_native_review: true
---

# Overvejelser om visuelt indhold

Ifølge [fællesskabsregel #5](/wiki/Rules#fællesskabsregler) skal alt visuelt indhold indsendt eller uploadet til osu! kunne anses som passende for et spil for alle aldre.

Dette inkluderer:

- indsendte beatmaps, **selv dem, som er markeret som [eksplicitte](/wiki/Rules/Explicit_content)**
- profildetaljer (avatarer, titelbilleder)
- andre vedhæftelser eller weblinks (forumopslag, kommentarer, posts i beatmapdiskussioner)

For at blive på den sikre side gælder fællesskabsregel 5 for alt, der rimeligt kan betragtes som "tvivlsomt".

## Vigtige ting at overveje

Alle billeder skal bedømmes som de er, uden at betænke andre tidligere tilfælde. Bestem baseret på det, du kan se.

Prøv også at huske, at vi er et globalt og multikulturelt fællesskab med vidt forskellige tanker, meninger og værdier om, hvad burde være tilladt eller ej.

Hvis du er i tvivl, skal du prøve at tilpasse dig de kollektive værdier af størstedelen af det almene osu!-fællesskab.

## Kriterier

Billeder eller visuelt indhold, der indeholder en af de følgende, er **ikke tilladte**:

- **seksuelt indhold, der involverer eller er målrettet mindreårige**
- **overdreven vold, blod, kvæstelse, halshugning eller lemlæstelse**
- **betydelig seksuel antydning**
- **seksuel posering eller opfordring til seksuelle handlinger**
- **erotisk indhold eller grafiske fremvisninger af seksualitet**
- **eksempler på brug eller fremstilling af stoffer, eller identificering med subkulturer omkring ulovlige stoffer**[^drug-nature]
- **gengivelser af bevidst provokerende politisk, kulturelt, religiøst eller socialt indhold**
- **indhold, der viser selvmordsrelateret eller selvskadende adfærd, inklusivt forberedelse eller forestående forsøg**

I øvrigt kan benyttelsen af billeder eller visuelt indhold, der rimeligt kunne anses som værende af ringe kvalitet (enten i objektiv billedkvalitet eller subjektiv beskaffenhed), forhindres i beatmaps, hvis de ikke tydeligvis har noget at gøre med et relevant emne.

## Undtagelser

Billeder eller visuelle elementer, der indeholder eksempler af følgende, kan betragtes som acceptable:

- lette til moderate gengivelser af vold (små mængder blod, ufarlige eller overfladiske kvæstelser)
- kunstnerisk nøgenhed (i sammenhæng med klassisk kunst eller kunst relateret til elementet, såsom albumcovers, der indeholder lidt nøgenhed)
- mild romantik, flirt eller intim hengivenhed (kram, omfavnelse, kys, der ikke er seksuelt betonede, at holde i hånd, osv.)
- rimeligt designet badetøj (almindeligt badetøj med generel dækning, ordinær bikini)

I visse omstændigheder kan undtagelser gælde for kunstnerisk brug af gennemarbejdet indhold, som storyboards eller skræddersyet (dvs. særligt fremstillet) videoindhold. Disse undtagelser skal bevilliges af support-holdet. Dem, som vil søge om en undtagelse, kan kontakte dem direkte via [support@ppy.sh](mailto:support@ppy.sh).

## Vurdering af billeder

*Se [Processen for afstemninger om indhold](/wiki/Rules/Content_voting_process).*

Følgende afstemningsregler gælder **ikke** for billeder, der bruges udenfor et beatmap (f.x. som profilbilleder, titelbilleder, i brugersider, osv.); disse kan fjernes til enhver tid i [Global Moderation Teamets](/wiki/People/Global_Moderation_Team) (GMT) skøn.

Hvis du overhovedet er i tvivl om et billede, der skal inkluderes i et beatmap på enhver måde, **beder vi dig om at anmelde det via [siden for indsendelse af anmeldelser om Beatmap Nominators](https://bn.mappersguild.com/reports).** Billedet bliver sat til en afstemning og skal accepteres med et tydeligt flertal; ellers nægtes billedet automatisk.

**Resultatet af enhver afstemning er endeligt**, medmindre billedet er betydeligt redigeret i et forsøg på at løse alle potentielt problematiske elementer nævnt i diskussionen.

[osu!-teamet](/wiki/People/osu!_team) forbeholder sig rettigheden til at enstemmigt erklære ethvert stykke indhold tilladt eller forbudt i deres skøn, uafhængigt af forrige afstemninger om emnet.

## Hvad sker der, hvis mit billede ikke er okay?

Ethvert billede, video eller visuelt indhold, som GMTet mener er upassende, fjernes fra hjemmesiden. Derudover kan brugeren, der indsendte det fjernede indhold, blive [silenced](/wiki/Help_centre/Silences) i 43 timer, afhængig af indholdets grovhed og brugerens tidligere relevante opførsel.

Silences bliver ikke anvendt for upassende indhold på beatmaps, hvis indholdet ikke er grovt upassende og brugeren fjerner det upassende indhold indenfor rimelig kort tid.

## Anmærkninger

[^drug-nature]: Undtagelser kan gælde, afhængig af stoffets karakter, brug og subkultur, især i tilfælde af stoffer, der hurtigt bliver afkriminaliseret og reguleret, som marihuana. Anmodninger om specifikke undtagelser fra denne regel skal ske ved at kontakte [support-teamet](/wiki/People/Account_support_team) via [support@ppy.sh](mailto:support@ppy.sh).
