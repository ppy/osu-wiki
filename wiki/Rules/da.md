---
no_native_review: true
---

# Regler

Disse regler er grundlaget for, hvordan vi sikrer, at osu!-fællesskabet er et sjovt og trygt sted for alle.

## Fællesskabsregler

1. **Hver spiller må have en, og kun *EN*, konto for evigt.** Den *første* konto du laver er din eneste osu!-konto, fra dens oprettelse og fremefter. Denne konto er DIG. Det er ikke nogen andres - ikke din brors, din mors, din søsters eller din vens. Den er DIG. Del aldrig din konto med andre. Du får ikke lov til at lave en ny konto, hvis du mister adgangen til din første. Hold den sikker.
2. **Spil fair.** Brug af tredjepartssoftware af enhver slags for at få en fordel er ikke tilladt. Dette inkluderer programmer såsom aim-assists, tidsskalamodificeringer, osv. Macroer, tastebindinger eller hardware, hvor en fysisk handling (f.x. at trykke en tast ned) ikke forårsager samme handling i spillet, er også forbudte.[^macros] Hvis et program hjælper dig med at gøre noget, som du burde gøre selv, er det ikke okay!
3. **Vær god ved andre.** Chikane eller andre former for fjendtlighed har ingen plads i osu!-fællesskabet. Vi er her for at klikke cirkler, slå på trommer, fange frugt og ramme op til atten taster på én gang - ikke for at være røvhuller overfor hinanden.
4. **Lad være med at være et fjols.** Hvis du på noget som helst tidspunkt er usikker på, om du bryder denne regel, bryder du den sandsynligvis.
5. **Fællesskabet er for alle aldre.** Det betyder, at 18+/[NSFW](https://da.wikipedia.org/wiki/NSFW) indhold, såsom brug af stoffer eller emner af seksuel natur, ikke er velkomment her.
6. **Hold tonen ren.** osu! er ikke et sted for at date eller flirte. Brug af seksuelt sprog, billeder eller uønskede tilnærmelser mod andre medlemmer af fællesskabet er IKKE okay, hverken privat eller i offentligheden. Hvis du nogensinde føler dig utilpas eller krænket af måden, nogen snakker til dig, beder vi dig om at [anmelde det til os fortroligt](/wiki/Reporting_bad_behaviour/Abuse), så vi kan hjælpe dig (og muligvis forhindre, at andre bliver påvirket).
7. **Hvis reglerne ikke holder, gør sund fornuft.** Administratorerne har udtrykkeligt ret til at anvende deres egen dømmeevne, som de finder det passende.

## Regler for spillets chat

1. **Vær respektfuld og opmærksom på andre brugere i kanalen, og undgå at spamme chatten.** En person, der fylder halvdelen af skærmen er irriterende, så undgå det, hvis du kan. Andre folk chatter også!
2. **Lad moderatorerne håndtere problemer i chatten.** Du kan melde ting til dem med [`!report`-kommandoen](/wiki/Reporting_bad_behaviour), og så skal de nok sørge for resten.
3. **Hvis nogen bliver silenced eller restricted, skal du lade dem være og ikke snakke om dem.** Deres sag involverer kun dem og spillets administratorer - ingen andre.
4. **Frem fairplay og giv ikke opmærksomhed til snyderi eller giftige personer.** Sådanne personer eksisterer desværre, og hvis man giver dem opmærksomhed, kan man tilskynde dem til at fortsætte, eller i værste tilfælde inspirere andre til at gøre det samme. Anmeld dem i stedet vha. chat kommandoen `!report` eller knapperne på deres profil.
5. **Hold chatten ren og passende for alle aldre. Det betyder, at NSFW emner skal undgås så meget som muligt.** NSFW emner er overhovedet ikke passende for et fællesskab, der inkluderer alle aldre. Gør hvad du vil i privatbeskeder (inden for rimelighedens grænser), men hold de offentlige kanaler rene.
6. **Vær opmærksom på hvad du deler med andre, især hvis indholdet er potentielt stødende eller af grafisk natur.** Hvis du bliver nødt til at tænke dig om for at finde ud af, om det er tilladt at sende et link, er det sandsynligvis ikke okay. Undgå indhold med hurtigt blinkende lys, blod, overgrebsmateriale eller andet grafisk materiale.
7. **Links bør kun henvise til relevante og lovlige hjemmesider.** Ulovlige streaming-hjemmesider (officielt licenserede sider såsom Animelab og Crunchyroll er OK) og alt relateret til "warez" eller piratkopieret software af alle former er ikke tilladt, og har ingen plads i chatten. Annoncering af Twitch-links for andre spil er okay, men KUN i `#videogames`.
8. **Reklamér ikke for tredjepartschatservere af nogen slags, især Discord og Teamspeak-servere/grupper.** osu! chatten handler først og fremmest om osu!, og ikke om at dele links til dine servere. Gør det via private beskeder, hvis du absolut skal.
9. **I sprog-specifikke kanaler skal det gældende sprog snakkes, hvis du deltager i diskussionen (engelsk i `#english`, thailandsk i `#thai`, osv.).** I kanaler hvor der ikke eksplicit er skrevet, hvilket sprog der snakkes, er det altid engelsk. I `#lobby` og `#help` kanalerne kan alle sprog bruges. *[Moderatorer](/wiki/People/Global_Moderation_Team) behøver ikke at følge disse regler under udførelse af deres arbejde.*

## Forum-dækkende regler

1. **Lav kun meningsfyldte, interessante eller på anden måde engagerende opslag.** Forummet handler først og fremmest om diskussioner, så gør en indsats for ikke at spilde alle andres tid.
2. **Hold dine opslag og svar passende for folk af alle aldre.** NSFW indhold er ikke passende for et fællsskab for alle aldre. Der er dog intet, der stopper dig fra at diskutere disse ting i privatbeskeder.
3. **Vær produktiv med din kritik uden at ty til personlige angreb.** Kritik er fantastisk, når det er givet på den rigtige måde, men hvis du er nødt til at bruge personlige angreb for at få din pointe igennem, gør du det forkert, og du burde skamme dig.
4. **Hold trådene på de relevante emner, og undgå at genoplive gamle emner, hvis diskussionen er død.** Hvis et emne har været dødt i adskillige år, er det ikke relevant længere, så lad det ligge. Lav et nyt opslag, eller brug søgefunktionen til at se, om nogen allerede har besvaret dit spørgsmål.
5. **Hold din underskrift og avatar inden for rimelighedens grænser.** Hvis de er animerede, bør de ikke pulsere eller blinke overdrevent. Billederne skal også være i en filstørrelse, der er lille nok til, at brugere med langsommere forbindelser ikke kan føle deres tilstedeværelse på siden. Hold det under en halv megabyte (500 kilobyte), hvor det er muligt.
6. **Lav ikke opslag med reklamer, henvisningslinks eller andet irriterende eller påtrængende indhold.** Ting såsom affiliate- eller henvisningslinks er måske sjove for den person, der sender dem, men irriterer alle andre, så lad være. Autoloading eller automatisk afspilning af indhold/embeds falder også inden for denne regel.
7. **Det er ikke tilladt at linke til applikationer eller værktøjer af utydelig funktion.** Kort sagt, hvis der er nogen tvivl om, hvorvidt en applikation er lovlig, bør den ikke være på forummet.

## Regler for indsendte beatmaps

*Note: Disse regler gælder for **alle indsendte maps**, ikke kun dem, der er rangeret. For at se mere specifikke regler ift. rangerede beatmaps, se [Kriterierne for rangering af beatmaps](/wiki/Ranking_criteria).*

Disse regler gælder udelukkende for beatmaps, der indsendes med [Beatmapindsendelsessystemet](/wiki/Beatmapping/Beatmap_submission) i spillet. Disse tråde/diskussioner bliver oprettet af osu!-klienten, når et beatmap indsendes gennem [editoren](/wiki/Client/Beatmap_editor).

1. **Sørg for, at du har tilladelse til at bruge alt indhold i dit beatmap.** Dette inkluderer sange, videoer, hitsounds, grafik og andet indhold, der ikke er dit eget. Hvis du er i tvivl om, hvor du kan finde indhold, der frit kan bruges, har vi et voksende bibliotek af sange tilgængeligt på [Featured Artist](https://osu.ppy.sh/beatmaps/artists)-siden, som alle er 100% licenseret til brug i osu!. Tjek [Reglerne om brug af indhold](/wiki/Rules/Content_usage_permissions) for mere information.
2. **Hold dig til emnet i beatmapdiskussioner.** Disse tråde/diskussioner handler om det aktuelle beatmap og intet andet. Hvis du har et problem med noget, der ikke direkte vedrører beatmappet, kan du lave et opslag i det relevante forum.
3. **Det er ikke tilladt at plagiere eller forsøge at stjæle andres kreationer.** Det er heller ikke tilladt at uploade eller bruge andres kreationer uden deres udtrykkelige tilladelse (inklusiv, men ikke begrænset til, skins og gæste-maps).
4. **Følg [Reglerne for sangindhold](Song_Content_Rules) og [Overvejelserne om visuelt indhold](Visual_Content_Considerations).**

## Hvad sker der, hvis jeg bryder reglerne?

Hvis du bryder reglerne, vil det have dårlige konsekvenser.

Disse konsekvenser kan inkludere (*men er ikke begrænset til*):

- Tilbagetrækning af dine privilegier til at chatte i spillet for en stund (kendt som en [silence](/wiki/Help_centre/Silences)).
- Fjernelse af alt indhold, der krænker retningslinjerne på din brugerside, profil eller blandt dine uploadede beatmaps.
- Tabet af dit privilegium til at ændre eller redigere din brugerside eller profil.
- Tabet af dit privilegium til at deltage i officielt hostede turneringer.

[Silences](/wiki/Help_centre/Silences) og andre straffe forøges **automatisk** i varighed (næsten eksponentielt) med hver overtrædelse. Moderatorer har ingen kontrol over, hvor længe du bliver silenced for en overtrædelse, så det nytter ikke noget at klage til dem. Brugere, der gentagne gange overtræder reglerne, vil miste deres privilegier i længere og længere perioder.

Visse overtrædelser har en mindstestraf (oftest 43+ timer), hvis de er særligt alvorlige. De er dog næsten udelukkende forbeholdt alvorlige overtrædelser, såsom deling af grafisk indhold eller chikane af andre brugere.

Hvis du, efter flere overtrædelser, fortsætter med at bryde reglerne, kan din konto muligvis være permanent og uigenkaldeligt restricted.

Restrictede brugere kan ikke spille online, sætte scores eller chatte med andre brugere, og er i alle henseender udelukket/"bannet" fra interaktion med resten af fællesskabet. En bruger, som er blevet restricted for overtrædelse af fællesskabsreglerne, kan kun få sin restriction fjernet efter anmodning til supportpersonalet, efter der er gået 3 måneder ([flere betingelser kan gælde](/wiki/Help_centre/Account_restrictions#common-restriction-reasons-and-cooldowns)).

Alvorlige overtrædelser, der går langt ud over grænserne for vores regler og ind i ulovligt territorie i henhold til almindelig international lovgivning, vil resultere i øjeblikkelig sletning af kontoen. Dette gælder næsten udelukkende for ekstremt grafiske eller på anden måde afskyelige overtrædelser, såsom distribution af børnepornografi eller andet overgrebsmateriale.

## Anmærkninger

[^macros]: At binde taster til K1 eller K2 er okay, så længe et tryk på en fysisk tast udløser et tryk på den bundne tast i spillet, og at give slip af en fysisk tast giver slip af den bundne tast i spillet. Det er ikke tilladt at binde et tryk af en fysisk tast til at give slip af en spilletast, eller at få en fysisk tast til at påvirke flere taster i spillet.
