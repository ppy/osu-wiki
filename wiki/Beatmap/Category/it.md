# Categoria di beatmap

Le [beatmaps](/wiki/Beatmap) caricate online sono suddivise in categorie in base alla loro recente attività, stato della [nominazione](/wiki/Beatmap_ranking_procedure#qualification) e popolarità.

## Categorie presenti

### Mappe abbandonate {id=graveyard}

La categoria "Mappe abbandonate" è un luogo dove risiedono le beatmap abbandonate dai loro [hosts](/wiki/Beatmap/Beatmap_host). Queste mappe non hanno classifiche, ma possono ancora essere scaricate e giocate e continuano a [contribuire alle statistiche di gioco](#statistiche-delle-mappe-non-classificate). Utilizzano l'icona del punto interrogativo (![](/wiki/shared/status/graveyard.png)) nella [schermata di selezione dei brani](/wiki/Client/Interface#song-select).

Una beatmap viene spostata automaticamente nelle mappe abbandonate dalle [Beatmap in lavorazione e in attesa](#wip-and-pending) quando non viene aggiornata per 4 settimane. L'autore può rianimare la beatmap (cioè riportarla nella categoria [In attesa](#wip-and-pending)) aggiornandola tramite il [sistema di caricamento delle beatmap](/wiki/Beatmapping/Beatmap_submission). Una beatmap abbandonata non conta per il [limite totale di caricamento](/wiki/osu!supporter#limiti-aumentati) di un mapper, ma per rianimarla è necessario almeno uno slot libero.

### Mappe in lavorazione e in attesa {id=wip-and-pending}

Le mappe in lavorazione (comunemente abbreviate in *WIP*) e in attesa sono le due categorie in cui vengono inseriti i beatmap al momento dell'invio iniziale. I beatmap in queste categorie possono passare alla categoria [Qualificate](#qualified) dalla [nomina](/wiki/Beatmap_ranking_procedure#nominations) da parte di almeno due [Beatmap Nominators](/wiki/People/Beatmap_Nominators). Questo di solito include una grande quantità di feedback da parte dei [modder](/wiki/Modding/Modder) attraverso il [modding](/wiki/Modding). Le beatmap in lavorazione e in attesa non hanno classifiche, ma [contribuiscono alle statistiche di gioco](#statistiche-delle-mappe-non-classificate). Utilizzano l'icona del punto interrogativo (![](/wiki/shared/status/pending.png)) nella schermata di selezione dei brani.

Le mappe inattive rimaste in questa categoria per 4 settimane vengono automaticamente spostate nella categoria [Abbandonate](#graveyard).

### Qualificate {id=qualified}

Quando la mappa è qualificata siamo nell'ultima fase della [procedura di classificazione delle beatmap](/wiki/Beatmap_ranking_procedure). Queste beatmap sono state nominate da almeno due [Beatmap Nominators](/wiki/People/Beatmap_Nominators) che si sono assicurati che la beatmap soddisfi gli standard dei [criteri di classificazione](/wiki/Ranking_criteria). Le beatmap messe nella categoria Qualificate entrano in una [coda di classificazione](/wiki/Beatmap_ranking_procedure/Ranking_queue), e alla fine saranno [Classificate](#ranked) se non vengono [squalificate](/wiki/Beatmap_ranking_procedure#nomination-resets) dalla coda. Questo periodo serve come ultima fase di controllo per correggere eventuali difetti ed errori che potrebbero essere sfuggiti.

Le beatmap qualificate hanno classifiche, ma non vengono assegnati [punti performance](/wiki/Performance_points) e tutti i punteggi vengono cancellati quando escono dalla categoria Qualificate. Usano l'icona della spunta (![](/wiki/shared/status/qualified.png)) nella schermata di selezione dei brani.

### Classificate {id=ranked}

Le beatmap classificate sono approvate come contenuto ufficiale, nel senso che hanno raggiunto o superato gli standard dei [criteri di classificazione](/wiki/Ranking_criteria). Permettono ai giocatori di competere nelle classifiche e di guadagnare [punti performance](/wiki/Performance_points) grazie ai punteggi ottenuti. Una volta che una beatmap ha raggiunto lo stato di classificata, il suo stato non può essere più modificato (tranne in casi straordinari). Le beatmap classificate utilizzano l'icona del doppio chevron verso l'alto (![](/wiki/shared/status/ranked.png)) nella schermata di selezione dei brani.

### Amate {id=loved}

*Per la storia della categoria Amate vedere: [Storia delle beatmap Amate](/wiki/History_of_osu!/History_of_Loved)*.

Le beatmap Amate possono non soddisfare i [criteri di classificazione](/wiki/Ranking_criteria), ma sono *amate* dalla community e quindi vengono regolarmente aggiunte in base ai voti della comunità in [Project Loved](/wiki/Community/Project_Loved). Hanno classifiche, ma non vengono assegnati [punti performance](/wiki/Performance_points) e tutti i punteggi vengono cancellati se escono dalla categoria Amate. Le beatmap amate utilizzano l'icona del cuore (![](/wiki/shared/status/loved.png)) nella schermata di selezione dei brani.

## Storia

### Approvate {id=approved}

La categoria delle beatmap approvate è stata utilizzata tra il 2008 e il 2014 per ospitare le beatmap che superavano i requisiti di lunghezza e punteggio massimo previsti dalle vecchie versioni dei [criteri di classificazione](/wiki/Ranking_criteria), oltre a rare beatmap che infrangevano altre regole dei criteri.

Le beatmap approvate non hanno influenzato la classifica per punteggio degli utenti fino a poco dopo il passaggio a quella per [punti performance](/wiki/Performance_points). In seguito a questo cambiamento, lo stato di "Approvata" è stato utilizzato esclusivamente per le beatmap con più di 6 minuti di [tempo di gioco](/wiki/Beatmap/Drain_time).

Le beatmap approvate utilizzano l'icona della spunta (![](/wiki/shared/status/approved.png)) nella schermata di selezione dei brani e funzionano come le beatmap classificate.

### Apparizione della categoria Qualificate

La categoria [Qualificate](#qualified) è stata introdotta nell'agosto 2014 durante la [Ristrutturazione del BAT](https://osu.ppy.sh/home/news/2014-08-21-restructuring-of-the-bat) per dare maggiore visibilità alle beatmap appena classificate. Se una beatmap Qualificata fosse stata squalificata e spostata di nuovo nella categoria in attesa, non avrebbe avuto alcun impatto sulle statistiche dei giocatori, perché la categoria stessa era stata progettata per dare punteggi transitori fin dall'inizio. Le aspettative preimpostate si sono dimostrate corrette e si è ridotto notevolmente il feedback negativo della comunità nei confronti delle declassificazioni.

### Statistiche delle mappe non classificate

Dopo il [7 agosto 2020](https://osu.ppy.sh/home/changelog/stable40/20200807.3), le beatmap [Abbandonate](#graveyard) e [In lavorazione e in attesa](#wip-and-pending) hanno iniziato a contribuire al conteggio delle partite giocate degli utenti e al punteggio totale. Hanno anche ricevuto statistiche di gioco sulle loro pagine individuali (conteggio delle partite, percentuale di successo e punti di fallimento), cosa che prima veniva mostrata solo per le beatmap [Qualificate](#qualified) e [Classificate](#ranked).
