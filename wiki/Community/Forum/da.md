---
tags:
  - forums
  - fora
  - subforum
  - sub-forum
---

# Forum

*Se også: [Internetforum](https://en.wikipedia.org/wiki/Internet_forum)*

[osu!s **fora**](https://osu.ppy.sh/community/forums) er et sted for diskussioner, hvor beskeder er grupperet efter temaer, og hvor der ikke forventes hurtige svar. Diskussionerne er søgbare, gemmes permanent, og kan til enhver tid genlæses, hvilket adskiller dem fra de nærmest øjeblikkeligt leverede beskeder i [osu!s chat](/wiki/Community/Internet_Relay_Chat). Derfor er beskeder på forummet længere, mere informationsfyldte og normalt mere detaljerede, end chat-beskeder ville være.

osu!s fora har mange funktioner, som findes i de fleste andre fora på nettet: [BBCode](/wiki/BBCode)-formatering, meningsmålinger, fastgjorte emner, abonnementer til enkelte emner og [moderation](#moderation).

## Struktur

Hvert af osu!s fora indeholder forskellige **emner**, også ofte kaldet tråde, såvel som mindre kategorier, eller **underfora**. De fleste fora er udelukkende engelsksprogede, men der eksisterer flere [sprogspecifikke](https://osu.ppy.sh/community/forums/23) fora for lokale fællesskab, som er store nok.

Visse fora, såsom [Mapping Discussion](https://osu.ppy.sh/community/forums/56), har særlige krav eller retningslinjer. Alle fora følger dog [fællesskabsreglerne](/wiki/Rules).

### Begrænsninger

Hvert opslag på foraerne må ikke indeholde mere end 60000 tegn, og titlen af hvert emne må ikke være længere end 100 tegn. I øvrigt kan et emnes forfatter tilføje et titelbillede til emnet, som ikke må være mere end 2400 pixels lang og 580 pixels høj.

## Roller og brugergrupper

Nogle brugere kan tilhøre en eller flere særlige grupper, alt efter deres opgaver i fællesskabet, adgangsrettigheder eller tidligere aktivitet. En fuld liste af disse grupper kan findes i [Brugergruppe](/wiki/People/User_group).

Udover brugergruppe-badges kan brugere have [særlige brugertitler](/wiki/Community/User_title), som vises under deres avatar i alle deres opslag.

### Moderation

*Se også: [Anmeld dårlig opførsel § Forum](/wiki/Reporting_bad_behaviour#forum)*

[Moderatorer](/wiki/People/Global_Moderation_Team) er brugere, som holder osu!s fora rene og passende, og reagerer på bekymringer om dette. Moderatorer kan redigere eller slette upassende opslag eller emner, fastgøre emner, flytte emner mellem forskellige fora og forhindre regelovertrædere i at lave opslag i en stund, idet de [silencer](/wiki/Silence) dem.

## Særlige fora

Nogle fora har andre formål end bare diskussion. Derfor har disse fora ekstra regler og/eller tekniske funktioner.

- [Help](/wiki/Community/Forum/Help): teknisk støtte fra [support-teamet](/wiki/People/Support_Team) og almindelige brugere.
- [Feature Requests](/wiki/Community/Forum/Feature_Requests): forslag for osu!s videreudvikling.
- [Modding Queues](/wiki/Community/Forum/Modding_Queues): beatmap-gennemgang og -feedback af andre mappere og moddere.
- [Off-Topic](/wiki/Community/Forum/Off-Topic): stedet for de mindre logiske diskussioner.
- [Abandoned Wasteland](/wiki/Community/Forum/Abandoned_Wasteland): arkivet for ubrugelige emner.

Der er andre fora, der ligner Abandoned Wasteland, som ikke er synlige for offentligheden, fordi de tjener tekniske eller administrative formål.

## Historie

[Det første offentlige forumopslag](https://osu.ppy.sh/community/forums/topics/2) er fra 28. august 2007, og er skrevet af ::{ flag=AU }:: [peppy](/wiki/People/peppy). Til den tid brugte osu!-hjemmesiden [phpBB](https://en.wikipedia.org/wiki/PhpBB) som forummets engine, der med tiden har blevet betydeligt udvidet til at kunne opfylde spillets og fællesskabets krav. Disse tilpasninger inkluderede:

- Integration af [beatmapindsendelsessystemet](/wiki/Beatmapping/Beatmap_submission)
- [Kudosu](/wiki/Modding/Kudosu)- og [beatmaprangerings](/wiki/Beatmap_ranking_procedure)systemerne
- [Help](/wiki/Community/Forum/Help)- og [Feature Requests](/wiki/Community/Forum/Feature_Requests)-fora
- [osu!supporter](/wiki/osu!supporter) og brugerprofilsider

Efter den nye osu!-hjemmeside kom i brug, blev phpBB langsomt udfaset til fordel for den skræddersyede forumengine, der bruges i dag.

Samtidig med, at den skræddersyede forumengine blev indført, blev forummets system for private beskeder udfaset. Forummets system for private beskeder var separat fra private beskeder, som blev sendt via IRC-chatten, der dengang ikke var fuldt tilgængelig fra osu!-hjemmesiden. Private beskeder på forummet (som også blev kaldt *forum PMs* på engelsk) kunne være meget længere, kunne bruge BBCode-formatering og kunne blive sendt til en eller flere modtagere.
