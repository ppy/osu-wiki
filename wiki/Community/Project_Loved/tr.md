---
outdated_translation: true
outdated_since: bb4dac3fcde3b8fdc28a3d2bae7b9d1d60062144
---

# Project Loved

**Project Loved** beatmapleri [Sevilen](/wiki/Beatmap/Category#loved) kategorisine kazandıran oylama plaformudur. Bu proje birincil olarak [Project Loved Takımı](/wiki/People/Project_Loved_Team) tarafından yürütülür.

## Bir beatmapin Sevilenlere eklenmesi

Beatmapler, bir aday gösterme ve oylama süreci ile Sevilenlere eklenir.

**Kaptanlar** olarak bilinen Project Loved Takımı üyeleri spesifik bir oyun modu için beatmap setlerini düzenli olarak aday gösterirler. Bu setler hemen hemen her zaman osu! topluluğundan gelen gönderiler arasından seçilir.

Sevilen kategorisine eklenmesini istediğiniz bir beatmapi göndermek için lütfen [Project Loved web sitesinin beatmap gönderme sayfasını](https://loved.sh/submit) ziyaret edin ve formu doldurun. Formu göndermenizle birlikte, gönderiminiz diğer gönderimlerle birlikte ilgili oyun modunun listesinde herkese açık bir şekilde görünür olacaktır. Aşağıda bu gönderimlerin görülebileceği listeler mevcuttur:

- [osu! gönderimleri](https://loved.sh/submissions/osu)
- [osu!taiko gönderimleri](https://loved.sh/submissions/taiko)
- [osu!catch gönderimleri](https://loved.sh/submissions/fruits)
- [osu!mania gönderimleri](https://loved.sh/submissions/mania)

Aday gösterilen map setleri daha sonrasında, topluluk üyelerinin map setinin Sevilen olmasını isteyip istemediklerini oylayabilecekleri [Project Loved forumunda](https://osu.ppy.sh/community/forums/120) paylaşılır. Oylamaların bitiminde "Evet" oyları belirli bir yüzdeliğe ulaşan mapler Sevilen kategorisine eklenir.

### Uygunluk

Beatmaplerin Sevilen kategorisine aday gösterilebilmesi için karşılaması gereken minimal birtakım kriterler bulunmaktadır. Kaptanlar bir beatmap setini aşağıdaki kriterleri sağlıyorsa göz önünde bulundurur:

- [Nitelikli](/wiki/Beatmap/Category#qualified), [Dereceli](/wiki/Beatmap/Category#ranked) ya da [Onaylı](/wiki/Beatmap/Category#approved) kategorilerinde olmamalı.
- Yaratıcısı setin Sevilen olmasını reddetmemeli.
- Yaratıcısı banlı ya da kısıtlı olmamalı.
- En az bir zorluğun geçilebilir olmalı.
- En az 30 favoriye sahip olmalı (sadece osu! mapleri için geçerlidir)
- Aday gösterilen her zorluk en az 30 saniyelik [akış süresine](/wiki/Beatmap/Drain_time) sahip olmalı.

Birçok [Beklemede ve Yapım aşamasındaki](/wiki/Beatmap/Category#wip-and-pending) mapin bu kriterlere uymasına rağmen, nispeten daha seçici aday gösterme ve oylama gereksinimlerinden dolayı yalnızca birkaçı Sevilen kategorisine eklenmesi için oylanır.

Sevilen kategorisine giren beatmapler birtakım ek kuralları takip etmek zorundadır:

- [Derecelendirme Kriterlerinin Metaveri kısmı](/wiki/Ranking_criteria/Metadata)
- [Şarkı İçeriği Kuralları](/wiki/Rules/Song_content_rules)
- [Görsel İçerik Hususları](/wiki/Rules/Visual_content_considerations)

Ek olarak, şarkının ses kalitesini kabul edilebilir bir seviyede tutmak adına, beatmapin ses dosyaları 192kbps bit oranından yüksek olmaksızın mümkün olan en kaliteli kaynaktan edinilmelidir.

Bu kurallarla ilgili oluşan sorunlar genellikle map oylamaya açıkken çözüme kavuşturulur.

### Aday gösterme önceliği

Bir kaptanın Sevilen için aday göstermesi gereken mapler ile ilgili katı bir kural yoktur, fakat genellikle aday gösterilen mapler topluluk tarafından oldukça iyi bilinen ve beğenilen maplerdir (ki "Sevilen" etiketi bunu belirtir). Bazen bir map seti, diğerlerinden daha eskiyse veya eşsiz ve üst kalite mapleme tarzlarına sahip beatmapler içeriyorsa da tercih edilebilir.

## Daha fazla bilgi

Project Loved için yapılan organizasyonun ve planlamanın tamamı [osu!dev Discord sunucusundaki](https://discord.gg/ppy) `#osu-loved` kanalında yürütülür. [osu! Topluluk Discord sunucusunda](https://discord.gg/0Vxo9AsejDkGlk3H) da bir `#project-loved` kanalı mevcuttur. Her türlü sorularınızı, endişelerinizi, veya önerilerinizi burada belirtebilirsiniz.

Yukarıda adı geçen tartışma mecralarının yanısıra, osu!taiko, osu!catch ve osu!mania toplulukları kendi Discord sunucularına sahiptir. Bunlara katılmak için aşağıdaki linkleri kullanabilirsiniz:

- [osu!taiko Project Loved Discord sunucusu](https://discord.com/invite/GhfjtZ6)
- [osu!catch Project Loved Discord sunucusu](https://discord.gg/phgtyS4UCh)
- [osu!mania Project Loved Discord sunucusu](https://discord.gg/Ededv7m)
