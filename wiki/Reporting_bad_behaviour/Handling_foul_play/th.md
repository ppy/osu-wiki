---
outdated_since: a7829a7972d112aa1bc8799dd865ef3b5e80a630
outdated_translation: true
---

# การจัดการกับการโกง

## ทำไมฉันถึงโดนแบนล่ะ

ผู้ใช้ใด ๆ ก็ตาม อาจโดนแบนถ้าทำบางสิ่งในสิ่งเหล่านี้:

- การทำผิดกฎอย่างต่อเนื่อง ไม่ว่าจะกี่ครั้งก็ตาม
- หนีการทำโทษโดยการสร้างบัญชีผู้ใช้ใหม่
- แบ่งปันบัญชีของตัวเองให้ผู้อื่น
- ใช้หลายบัญชี (multi-accounting)
- โกง (อ่านข้างล่างต่อ)

## อะไรที่ถือว่าเป็นการใช้หลายบัญชี (multi-accounting)

ผู้ใช้แต่ละคนสามารถใช้ได้แค่**หนึ่ง**บัญชีเท่านั้น การสร้างบัญชีใหม่เป็นสิ่งที่ห้ามในทุกกรณี ความผิดครั้งแรกจะถูกทำโทษด้วยการเงียบ (silence) ที่มีระยะเวลาขึ้นอยู่กับจำนวนบัญชีที่สร้างขึ้น โดยผู้ใช้ที่สร้างบัญชีใหม่ ๆ แม้ว่าถูกเตือนแล้วจะถูกแบน (restricted)

## อะไรที่ถือว่าเป็นการโกง

[กฎ](/wiki/Rules)ได้บอกไว้ว่าการแก้ไขตัวไคลเอนต์ (client) ไม่ว่าจะเป็นการโกงคะแนน การทำมาโคร การทำ auto-aim และทุกอย่างที่ไม่ได้เกิดจากการกระทำของผู้เล่นเอง จะถือว่าเป็นการโกง

กฎจะไม่มีการเตือน ผู้ที่โกงจะถูกแบนไม่จำกัดระยะเวลาสำหรับการทำผิดครั้งแรก โดยทางทีมอาจจะตัดสินใจปลดแบนออกถ้าผู้เล่นส่งคำร้องอุทธรณ์ (appeal) สำเร็จ

## อะไรกัน โดนแบนทั้ง ๆ ที่ไม่ได้โกงเลย

osu! ใช้ระบบตรวจจับการโกงอัตโนมัติ รวมถึงการใช้มนุษย์ยืนยันว่าโกงจริง หากคุณไม่รู้สาเหตุที่ถูกแบน ให้ติดต่อ [accounts@ppy.sh](mailto:accounts@ppy.sh)

## พิสูจน์ให้หน่อยว่าฉัน/คนอื่นโกง บอกมาสิว่าทำไง

ทางทีมสตาฟจะไม่เผยแพร่หรือบอกหลักฐานในการแบน โดยทุก ๆ การแบนได้มีเหตุผล หรือความน่าสงสัยอยู่แล้ว ผู้เล่นปกติมีโอกาสน้อยมากที่จะเป็นเป้าหมายของการกระทำเหล่านี้

## ฉันจะทำวิดิโอขึ้นมาว่าฉันไม่ได้โกงจริงๆ นะ

ถ้าคุณโดนแบน ทีมสตาฟได้มีความมั่นใจอยู่แล้วว่าคุณโกง โดยวิดิโอจะไม่สามารถช่วยคุณได้ เพราะวิดิโอเองสามารถถูกสร้างขึ้นมาเพื่อหลอกได้

## ฉันพบว่ามีผู้เล่นคนหนึ่งกำลังโกง ฉันบอกได้จากคะแนน/รีเพลย์ของเขา ฉันควรทำไงต่อ

อยู่เงียบ ๆ และ**อย่าคุยเรื่องการเล่นของเขาในแชทสาธารณะ** อย่าให้ความสนใจแก่เขาหรือถามคนอื่นให้ดู (spectate) เขา
คุณควรรายงานผู้ใช้คนนั้นและไม่พูดถึงเขาอีก มี 3 วิธีที่จะทำแบบนี้

### โปรไฟล์ผู้ใช้

**นี่เป็นวิธีที่แนะนำในการรายงานการโกง เพราะวิธีนี้ให้ข้อมูลกับทีมสตาฟที่รับผิดชอบเรื่องนี้มากที่สุด**

บนโปรไฟล์ผู้ใช้ ปุ่ม `รายงาน` จะปรากฏเมื่อคลิกที่จุด 3 จุดข้างๆ ปุ่ม `ข้อความ` ให้เขียนข้อมูลใดๆ ที่สามารถพิสูจน์ได้ว่าผู้ใช้นั้นกำลังทำผิดกฎ

*ให้ดูโหมดที่กำลังเลือกอยู่ให้ดีก่อนรายงาน*

### หน้าบีทแมพ

วิธีการรายงานนี้ก็ได้ผลเหมือนกับการรายงานผ่านหน้าโปรไฟล์ โดยการรายงานทั้งหมดจะไปอยู่ที่จุดเดียวกัน

บนหน้าบีทแมพ คุณสามารถรายงานผู้ใช้ที่อยู่บน leaderboard โดยการกดปุ่ม `รายงานผลคะแนน` ที่ทางขวามือของคะแนนนั้น ๆ

### แชทในเกม

วิธีการรายงานนี้ **ไม่แนะนำ** เนื่องจากการรายงานในเกมส่วนใหญ่เกี่ยวเนื่องกับการแชท

ใช้คำสั่ง `!report` ในหน้าต่างพูดคุยสาธารณะใด ๆ ก็ได้ เพื่อส่งข้อความให้ผู้ดูแล โดยผู้เล่นคนอื่นจะไม่เห็นการรายงานของคุณในแชท

```
รูปแบบ: !report <ชื่อผู้ใช้> <เหตุผล>
ตัวอย่าง: !report this_user suspected cheating
```

ขอบคุณสำหรับความช่วยเหลือของคุณในการหาการเล่นที่โกง เราอ่านการรายงานทั้งหมดที่เราได้รับ แต่ไม่ได้หมายความว่าทุกการรายงานจะนำไปสู่การปฏิบัติ! คุณยังสามารถส่งอีเมล์ไปที่ [osu@ppy.sh](mailto:osu@ppy.sh) สำหรับการตอบรับที่รวดเร็ว

## การใช้ฮาร์ดแวร์พิเศษจะถือว่าเป็นการโกงหรือไม่

อุปกรณ์ต่อพ่วงไม่ว่าจะเป็นเมาส์ปากกาหรือจอสัมผัสล้วนแล้วแต่ก็โอเค แต่สิ่งใด ๆ ที่ทำให้ความยากในการเล่นลดลง (เช่น fidget spinner บนเมาส์ปากกา) หรือยกเลิก/เปลี่ยนแปลงผลที่เกิดขึ้นจาก mod/game modifiers ไม่โอเค นั่นหมายความว่าการใช้คอมพิวเตอร์หลายเครื่อง ตัวแยก input หรือสิ่งพวกนี้เป็นการกระทำที่ไม่โอเค

## ฉันจะอุทธรณ์การแบนได้อย่างไร

รอ 3 เดือนหลังจากการแบนครั้งสุดท้ายก่อนที่จะอุทธรณ์ โดยส่งอีเมล์ของคุณมาที่ [accounts@ppy.sh](mailto:accounts@ppy.sh) ใช้ชื่อหัวข้อของอีเมล์ว่า `Restriction Appeal: <ชื่อผู้ใช้>`

ทางทีมงานต้องการให้ผู้เล่นบอกประวัติการกระทำผิดของตัวเองทั้งหมด และให้บอกสาเหตุที่จะไม่ทำผิดอีก ในอนาคต

*การตอบกลับอาจใช้เวลาพอสมควร แต่จะไม่มีการอุทธรณ์ใด ๆ ที่ถูกเพิกเฉย*

## ฉันทำอะไรได้บ้างถ้าฉันได้ทำผิดกฎไปแล้ว

ถ้าคุณได้ทำผิดกฎและต้องการที่จะสารภาพ ให้ติดต่อ [accounts@ppy.sh](mailto:accounts@ppy.sh) และอธิบายว่าคุณได้ทำอะไรลงไป ความสุจริตเป็นสิ่งที่เราชื่นชม และการสารภาพนี้ไม่น่าจะมีผลกระทบเป็นการทำโทษแบบถาวร

## ฉันจะระวังไม่ให้โดนสั่งใบ้หรือสั่งแบนได้อย่างไร

อ่าน [กฎ](/wiki/Rules) อย่างระมัดระวังและปฏิบัติตาม
