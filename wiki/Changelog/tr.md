---
tags:
  - değişiklik günlüğü
  - tarihçe
---

# Değişiklik günlüğü

<!-- Wayback Machine (https://web.archive.org/) üzerinden geçmişi incelemek amacıyla, değişiklik günlüğü farklı URL'lerde mevcuttur:
  - http://osu.ppy.sh/?p=changelog
  - http://osu.ppy.sh/p/changelog
--->

**[değişiklik günlüğü](https://osu.ppy.sh/home/changelog)**, [osu! geliştirme ekibinin](/wiki/People/Developers) oyuna ve web sitesine yaptığı günlük iyileştirmeleri, eklemeleri ve hata düzeltmelerini ayrıntılı olarak listelediği bir sayfadır. Önceki sürümlere ait tüm değişiklikler arşivleme amacıyla burada kaydedilir.

Web sitesi ve [osu!(lazer)](/wiki/Client/Release_stream/Lazer) için değişiklik günlükleri, bu projelerin GitHub sürümlerine dayanarak otomatik olarak oluşturulurken, geri kalanlar manuel olarak tutulur.

## İçerik

Değişiklik günlüğünün ana sayfası, tüm osu! bileşenlerinde yayımlanan değişiklikleri ters kronolojik sırayla gösterir. Listeyi daraltmak için kategorilerden birine tıklayabilirsiniz (osu! wiki güncellemeleri `Web` kategorisine dahildir). Kategori değiştiricinin altında, istemcinin her [sürüm akışı](/wiki/Client/Release_stream) için çevrimiçi kullanıcı dağılımını gösteren bir grafik bulunur. Tek bir kategori içinde, değişiklikler etki alanına göre gruplanır ve nispeten önemli olanlar altın rengiyle vurgulanır.

Değişiklik günlüğü, Markdown biçimlendirmesinin yanı sıra statik görseller, animasyonlu GIF'ler ve gömülü videolar gibi medyaları destekler. Değişiklikler manuel olarak eklenebilse de, genellikle GitHub’dan (değişiklik incelemesinin yapıldığı yer) yeni bir sürüm yayımlandığında otomatik olarak çekilir ve gruplanır. Varsayılan olarak, bir pull request açıklamasında yatay çizginin (`---`) altında yer alan her şey, değişikliğin ayrıntılı açıklaması olarak kullanılır.

Değişiklik günlüğünün kendisine yapılan değişiklikler, [GitHub’daki `ppy/osu-web` deposunda](https://github.com/ppy/osu-web/pulls?q=is%3Apr+sort%3Aupdated-desc+label%3Aarea%3Achangelog) görüntülenebilir.

## Tarihçe

::: Infobox
![](img/changelog-web-2007.png "2007 yılında web değişiklik günlüğü")
:::

Değişiklik günlüğü, 11 Eylül 2007 tarihinde [peppy](/wiki/People/peppy) tarafından "[Official Development Changelog](https://osu.ppy.sh/community/forums/topics/15)" başlıklı özel bir forum konusuyla başlatıldı. Burada önemli değişiklikleri ve hata düzeltmelerini listeliyor, bazen de yaklaşan planlar hakkında bilgiler paylaşıyordu.

::: Infobox
![](img/changelog-osume-2013.png "osu! güncelleyicisindeki değişiklik günlüğü (2013)")
:::

Ekim 2007’de, değişiklik günlüğünün bir web sürümü hem web sitesi hem de osu! güncelleyicisi üzerinden [kullanıma sunuldu](https://osu.ppy.sh/community/forums/posts/2499).

25 Ekim 2009’da değişiklik günlüğü bir [RSS akışı aracılığıyla erişilebilir hale geldi](https://osu.ppy.sh/community/forums/topics/19137), ancak bu özellik daha sonra kapatıldı.

::: Infobox
![](img/build-propagation-graph-2015.png "osu! sürüm dağılım grafiği (2015)")
:::

28 Ekim 2015’te, oyuncu kitlesi genelinde osu! sürüm dağılımını gösteren bir grafik [değişiklik günlüğüne eklendi](https://web.archive.org/web/20151103161516/http://osu.ppy.sh:80/p/changelog) ve böylece istatistikler genel kullanıma açıldı. Aynı zamanda, değişiklik günlüğünü sürüm akışına göre filtrelemek mümkün hale geldi.

## Ayrıca bakınız

Web sitesinde listelenen değişikliklere ek olarak, [peppy’nin blogu](https://blog.ppy.sh/) da bir tür değişiklik günlüğü olarak kabul edilebilir. Yıllar içinde osu!, geliştirme süreci ve ekosistemi etrafında, yaklaşan planlar ve geliştirici toplantı notları dâhil olmak üzere geniş bir yazı arşivi birikmiştir.
