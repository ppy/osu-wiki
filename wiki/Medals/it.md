# Medaglie

Le **medaglie**, precedentemente chiamate *obiettivi*, sono emblemi sulla pagina dell'utente che indicano il raggiungimento di alcuni traguardi che sono stati ottenuti dall'utente. Al momento, ci sono **339** possibili medaglie da sbloccare, suddivise in otto diverse categorie in tutto: [Pacchetti Beatmap](#pacchetti-beatmap), [Abilità](#abilità), [Dedizione](#dedizione), [Introduzione Alle Mod](#introduzione-alle-mod), [Hush-Hush](#hush-hush), [Beatmap Spotlight](#beatmap-spotlight), [Spotlight Stagionali](#spotlight-stagionali), e [Pacchetti Sfida Beatmap](#pacchetti-sfida-beatmap).

## Pacchetti Beatmap

Le **medaglie Pacchetti Beatmap** sono medaglie assegnate al completamento di alcuni [Pacchetti Beatmap a Tema](https://osu.ppy.sh/beatmaps/packs?type=theme), [Pacchetti Beatmap Artista/Album](https://osu.ppy.sh/beatmaps/packs?type=artist) o [Pacchetti Progetto Amate](https://osu.ppy.sh/beatmaps/packs?type=loved). Queste medaglie possono essere ottenute finendo una partita su ogni beatmap almeno una volta in una qualsiasi difficoltà all'interno del corrispondente pacchetto beatmap.

Tutte le beatmap devono essere finite nella modalità di gioco [osu!](/wiki/Game_mode/osu!) per ottenere la medaglia a meno che non venga specificato altrimenti. L'uso di [mod che riducono la difficoltà](/wiki/Gameplay/Game_modifier#difficulty-reduction) o [mod che aumentano la difficoltà](/wiki/Gameplay/Game_modifier#difficulty-increase), compreso [Spun Out](/wiki/Gameplay/Game_modifier/Spun_Out) è permesso.

Vale la pena menzionare che i contenuti di tutti i Pacchetti Video Game, Anime, Internet! e Rhythm Game sono stati drasticamente modificati dalla [loro prima introduzione nel 2008](https://osu.ppy.sh/community/forums/topics/1853). Per una lista di tutti questi pacchetti beatmap nel loro stato legacy/originale, dai un'occhiata a [Pacchetti Legacy Beatmap](/wiki/Medals/Legacy_beatmap_packs).

## Abilità

Le **medaglie Abilità** sono medaglie assegnate col raggiungimento di svariati traguardi basati sulle proprie abilità, che può essere ottenere un certo numero di [combo](/wiki/Beatmapping/Combo), raggiungere una determinata posizione nella [classifica mondiale per punti performance](https://osu.ppy.sh/rankings/osu/performance), passando o ottenendo una [full combo](/wiki/Gameplay/Full_combo) su una qualsiasi beatmap [Qualificata](/wiki/Beatmap/Category#qualified), [Classificata](/wiki/Beatmap/Category#ranked) o [Approvata](/wiki/Beatmap/Category#approved) di una determinata [difficoltà](/wiki/Beatmap/Star_rating).

## Dedizione

Le **medaglie Dedizione** sono medaglie conseguite al raggiungimento di un determinato numero di partite nella modalità di gioco osu!, oppure raggiungendo un determinato numero di partite in osu!taiko, osu!catch e osu!mania.

## Introduzione Alle Mod

*Vedi anche: [Modificatori Di Gioco](/wiki/Gameplay/Game_modifier)*

Le **medaglie di Introduzione Alle Mod** sono medaglie conseguite una volta passata una qualsiasi beatmap [Qualificata](/wiki/Beatmap/Category#qualified), [Classificata](/wiki/Beatmap/Category#ranked) o [Approvata](/wiki/Beatmap/Category#approved) con il suo corrispondente [modificatore di gioco (mod)](/wiki/Gameplay/Game_modifier). Queste medaglie hanno lo scopo di incoraggiare i nuovi giocatori a provare ogni mod ed esplorare cosa il gioco ha da offrire. Ricorda, in ogni caso, che se i giocatori giocano con più mods allo stesso tempo, il giocatore **non** è ammesso a ottenere *alcuna* medaglia legata alle mods per quella partita.

Tutte le Medaglie di Introduzione Alle Mod possono essere sbloccate in qualunque [modalità di gioco](/wiki/Game_mode) a meno che non venga specificato diversamente.

## Hush-Hush

Le **medaglie Hush-Hush** sono medaglie "segrete" ottenute compiendo azioni molto specifiche, che non vengono esplicitamente dette al giocatore (da qui proviene il nome). Queste azioni possono variare da completare una beatmap in particolari circostanze a stabilire una giocata con una combinazione di mod inusuale. Nonostante la loro natura segreta, ci sono degli indizi nascosti in giro per aiutare tutti i collezionistsi di medaglie curiosi nella loro ricerca come segue:

- Il nome della medaglia in sé,
- Le brevi descrizioni delle medaglie,
- I loro *testi a comparsa*<!-- https://twitter.com/ephemeralis/status/1068054191602638850 --> (se ci sono), visibili passando sopra l'emblema con il cursore.

Siccome le medaglie Hush-Hush sono fatte per essere obiettivi segreti, i requisiti per sbloccarle non sono vengono direttamente rivelati al pubblico; ad ogni modo, i giocatori possono [collaborare per capire insieme un modo per ottenere tutte le medaglie Hush-Hush qui](https://osu.ppy.sh/home/news/2016-08-17-new-hush-hush-medals).

Esiste anche una sottocategoria chiamata "Hush-Hush (Expert)". La differenza è che le medaglie in essa contenute non consentono l'uso di alcuna mod per la [riduzione della difficoltà](/wiki/Gameplay/Game_modifier#difficulty-reduction) o [speciale](/wiki/Gameplay/Game_modifier#special).

## Beatmap Spotlight

Le **medaglie Beatmap Spotlight** sono medaglie ottenute completando certi pacchetti beatmap rilasciati come parte dei  [Beatmap Spotlights Mensili](https://osu.ppy.sh/home/news/2017-03-18-introducing-to-you-spotlights). Per sbloccare le medaglie in questa categoria, un giocatore deve giocare tutte le mappe *in qualunque pacchetto delle 4 modalità di gioco* che fanno parte del corrispondente schema di classificazione dei Beatmap Spotlights. È possibile utilizzare le seguenti mods:

- [Mods di riduzione della difficoltà](/wiki/Gameplay/Game_modifier#difficulty-reduction)
- [Mods di aumento della difficoltà](/wiki/Gameplay/Game_modifier#difficulty-increase)
- [xK](/wiki/Gameplay/Game_modifier/xK), [Mirror](/wiki/Gameplay/Game_modifier/Mirror), e [Spun Out](/wiki/Gameplay/Game_modifier/Spun_Out)

Nonostante abbiamo smesso di creare Beatmap Spotlights Mensili dall'aprile del 2018 per dare posto agli [Spotlights Stagionali](https://osu.ppy.sh/home/news/2018-11-01-beatmap-spotlights-summer-2018), tutte le medaglie pertinenti ad esso possono essere ottenute ancora oggi.

## Spotlight Stagionali

Le **medaglie Spotlights Stagionali** sono medaglie ottenute completando determinati pacchetti beatmap rilasciati come parte degli [Spotlights Stagionali](https://osu.ppy.sh/home/news/2018-11-01-beatmap-spotlights-summer-2018). Per sbloccare le medaglie in questa categoria, un giocatore deve giocare tutte le mappe *in qualunque pacchetto delle 4 modalità di gioco* che fanno parte del corrispondente schema di classificazione degli Spotlights Stagionali. È possibile utilizzare le seguenti mods:

- [Mods di riduzione della difficoltà](/wiki/Gameplay/Game_modifier#difficulty-reduction)
- [Mods di aumento della difficoltà](/wiki/Gameplay/Game_modifier#difficulty-increase)
- [xK](/wiki/Gameplay/Game_modifier/xK), [Mirror](/wiki/Gameplay/Game_modifier/Mirror), e [Spun Out](/wiki/Gameplay/Game_modifier/Spun_Out)

Nonostante abbiamo smesso di creare gli Spotlights Stagionali dall'inizio 2020 in favore dell'[attuale sistema di Beatmap Spotlights](/wiki/Beatmap_Spotlights), tutte le medaglie pertinenti ad esso possono essere ottenute ancora oggi.

## Pacchetti Sfida Beatmap

Le **medaglie dei Pacchetti Sfida Beatmap**, o altrimenti conosciute come [*medaglie Pacchetti Abilità*](https://osu.ppy.sh/home/news/2020-11-20-featured-artist-beatmap-updates-from-the-mappers-guild#skill-packs), sono medaglie ottenute al completamento della difficoltà più alta presente in tutte le beatmap presenti in alcuni [Pacchetti Beatmap a Tema](https://osu.ppy.sh/beatmaps/packs?type=theme) o [Pacchetti Beatmap Artista/Album](https://osu.ppy.sh/beatmaps/packs?type=artist) *senza alcuna mod che [riduca la difficoltà](/wiki/Gameplay/Game_modifier#difficulty-reduction) o [speciali](/wiki/Gameplay/Game_modifier#special) abilitate*. Questi pacchetti beatmap sono curati appositamente per mettere alla prova le abilità di ogni giocatore in vari aspetti del gioco riguardanti diversi livelli di abilità, ad esempio all'interno di una particolare gamma di [difficoltà](/wiki/Beatmap/Star_rating) o con una difficoltà massima.

Tutte le beatmap nel pacchetto devono essere completate nella modalità di gioco [osu!](/wiki/Game_mode/osu!) per poter ottenere la medaglia, a meno che diversamente specificato.

## Guarda Anche

- [Requisiti di sblocco medaglie](Unlock_requirements)
