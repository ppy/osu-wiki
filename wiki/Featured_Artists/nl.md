---
tags:
- FA
no_native_review: true
---

# Aanbevolen artiesten

**Aanbevolen artiesten (Featured Artists)** zijn muziekartiesten die met osu! samenwerkten om een selectie van hun nummers beschikbaar te maken voor het gebruik in [beatmaps](/wiki/Beatmap) en als achtergrondmuziek in [osu! World Cup](/wiki/Tournaments#osu!-world-cup) livestreams.

Elke pagina uit de [aanbevolen artiesten lijst](https://osu.ppy.sh/beatmaps/artists) bevat algemene info over de muziek van de artiest en een lijst van al hun nummers met een licentie voor gebruik in osu! samen met vooraf getimede `.osz`-bestanden om te beatmappen.

## Selectie

De nieuwe toevoegingen aan de aanbevolen artiesten-bibliotheek worden indirect geselecteerd door de osu! community. Als beatmappers maps maken en ranken van een bepaalde artiest, kan het zijn dat het [osu! team](/wiki/People/The_Team) de artiesten contacteert om hun toevoeging aan het aanbevolen artiesten programma te bespreken. Soms worden artiesten echter uitgenodigd voor andere redenen, zoals wanneer er een hoge interesse van de osu! community verwacht wordt.

De meeste nummers in het aanbevolen artiesten programma zijn niet-exclusief gelicencieerd aan osu!. In uitzonderlijke gevallen maken artiesten nummers exclusief voor osu!, die ook gelabeld worden als *osu! exclusive* op hun aanbevolen artiest pagina.

Voor muzikanten die in het aanbovelen artiesten programma zullen toetreden zijn er meer details beschikbaar in het [muzieklicentiÃ«ring](/wiki/Legal/Music_Licensing)-artikel.

## Uitgaven

Aantal nieuwe aanbevolen artiest uitgaven per jaar:

- **2016:** 8
- **2017:** 11
- **2018:** 20
- **2019:** 31
- **2020:** 65
- **2021:** *nog te bepalen*

Nieuwe aanbevolen artiesten worden wekelijks aangekondigd op osu!'s [newsfeed](https://osu.ppy.sh/home/news). De meeste aankondigingen bevatten een lijst van de nummers waarvoor osu! een licentie kreeg en een link naar hun aanbevolen artiest pagina. Sommige aankondigingen zijn ook gepaard met beatmappingwedstrijden of beatmaps die gemaakt werden door de [Mappers' Gilde](/wiki/Mappers_Guild).

## Gebruik in de community

Beatmappers worden aangemoedigd om maps te maken voor de nummers van aanbevolen artiesten. Deze nummers zijn voorzien van [timing](/wiki/Beatmap_Editor/Timing)-gegevens en werden reeds goedgekeurd voor gebruik in osu!, waardoor gebruikers meteen kunnen beatmappen zonder zich zorgen te maken. De ontwikkelingsbuild van osu! in uitvoering, genaamd [osu!lazer](https://github.com/ppy/osu/releases), zal deze maps duidelijk aanduiden in-game.

Alle beatmappingwedstrijden die op de [communitywedstrijdpagina](https://osu.ppy.sh/community/contests) gepubliceerd werden, zoals de [Maandelijke Beatmappingwedstrijd](/wiki/Contests/Monthly_Beatmapping_Contest) en de [Mappingolympiade](/wiki/Contests#osu!-mapping-olympiad), vereisen dat deelnemers een nummer van een aanbevolen artiest beatmappen. Sommige door de community georganiseerde wedstrijden gebruiken deze nummers ook.

Om het beatmappen van aanbevolen artiest nummers te promoten hebben leden van de community de [Mappers' Gilde](/wiki/Mappers_Guild) opgericht, die beatmappers een quest-systeem in MMO-stijl geeft waaraan ze samen met andere mappers kunnen deelnemen. Het maken en ranken van beatmaps wordt beloond met prijzen, waaronder drie niveaus van profielbadges. Beatmappers kunnen zich aansluiten bij de gilde door de [Mappers' Gilde-website](https://mappersguild.com/) te bezoeken.

Als een vooraf getimed `.osz`-bestand van de aanbevolen artiesten lijst fouten bevat kan dit gemeld worden via [deze forumpost](https://osu.ppy.sh/community/forums/topics/783985).
