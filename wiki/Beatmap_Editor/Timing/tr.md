# Zamanlama sekmesi

*Ayrıca bakınız: [Şarkılar nasıl zamanlanır](/wiki/Guides/How_to_Time_Songs)*

![Editördeki zamanlama penceresinin ekran görüntüsü](img/Timing_base.jpg)

[Beatmap editörünün](/wiki/Beatmap_Editor) **zamanlama penceresi** bir [beatmapin](/wiki/Beatmap) zamanlama ayarlarının mapperlar tarafından değiştirilebilmesini sağlar. Zamanlama genellikle yeni bir beatmap yaparken atılan ilk atımdır.

Zamanlama, bir şarkının [offseti](/wiki/Beatmapping/Offset), [dakika başı vuruşu (BPM)](/wiki/Beatmapping/Beats_per_minute), ve [ölçüsünden](https://en.wikipedia.org/wiki/Metre_(music)) oluşmaktadır. Beatmaplerde doğru zamanlamayı yakalamak oyuncuların oynarken [isabetliliklerini](/wiki/Gameplay/Accuracy) sürdürebilmeleri için gereklidir. Hatalı zamanlanan beatmapler [beatmap derecelendirme prosedüründen](/wiki/Beatmap_ranking_procedure) geçemez.

## Zamanlama ve Kontrol Noktaları penceresi

![Zamanlama ve Kontrol Noktaları penceresi ekran görüntüsü](img/TimingSetup.jpg)

Zamanlama noktaları editördeki `Zamanlama ve Kontrol Noktaları` penceresinden (varsayılan kısayolu `F6`) eklenebilir. Zamanlama noktaları bir şarkının zamanlamasındaki değişiklikleri doğru bir şekilde yansıtabilmek için bir şarkıyı parçalara böler.

### Devralmayan zamanlama noktası

Devralmayan zamanlama noktası, kırmızı çizgiyle gösterilir, bir zamanlama bölümünün BPM'inin, offsetinin ve ölçüsünün temelidir. Her beatmap en az bir kırmızı çizgi içermelidir, ancak bazı şarkılar nispeten karmaşık olan bestelerinden veya canlı performansın neden olduğu zamanlama hatalarından dolayı birden fazla gerektirebilir.

### Devralan zamanlama noktası

Devralan zaman noktası, yeşil çizgiyle gösterilir, bir önceki kırmızı çizgide kullanılmış BPM'i, offseti ve ölçü ayarlarını devralır. Yeşil çizgiler [slider hızını](/wiki/Hit_object/Slider_velocity) ve [vuruş sesi](/wiki/Beatmapping/Hitsound) ayarlarını düzenlemek için kullanılır.

Bir devralan zamanlama noktası devralmayan bir noktadan önce yerleştirilemez, çünkü herhangi bir ayarı devralamaz.
