<!-- TODO: some formatting issues, and I think it's odd that most of this article is a tutorial. feels like there should be a separate guide article. -->

# Beatmap oluşturma

**Beatmap oluşturma** oyuncuların oynaması için gerekli [beatmaplerin](/wiki/Beatmap) oluşturulma sürecidir.
Bu şarkı seçmeyi, [zamanlamayı](/wiki/Client/Beatmap_editor/Timing), [objeler](/wiki/Gameplay/Hit_object) yerleştirmeyi, ve (opsiyonel olarak) [tema](/wiki/Skinning) ve [storyboard](/wiki/Storyboard#storyboarding) oluşturmayı da içerir.

Mapperlar genellikle [beatmap derecelendirme prosedürünü](/wiki/Beatmap_ranking_procedure) takip ederek beatmaplerini [dereceli](/wiki/Beatmap) yapmak isterler.

osu! ritim tabanlı bir oyun olduğundan, maplemek için seçtiğiniz şarkı/müzik belirgin ve sürekli bir ritme sahip olmalı.
Beatmap oluşturmaya alıştığınız ve daha deneyimli olduğunuz vakte kadar yavaş şarkılardan veya temposu (ya da hızı) değişen şarkılardan kaçınmaya çalışın.

## Başlarken

Yeni bir beatmap oluşturmak için, düzenleme moduna gidin ve osu!'ya bir ses dosyası sürükleyip bırakın.
(Alternatif olarak, `Songs` klasörüne bir ses dosyası yerleştirebilirsiniz.)
Bu, dosyayı açıp sizi ses dosyanızla birlikte düzenleme ekranına yönlendirecektir.
Yeni şarkınız şarkı listesinin en altında, mor işaretli bir halde, bulunacaktır.
Eğer herhangi bir nedenden dolayı şarkı seçiminde listeli değilse, beatmap önbelleğini sıfırlamak için `F5` tuşuna basın ve ortaya çıkacaktır.
Şarkıya tıklayın, bu [beatmap düzenleyiciyi](/wiki/Client/Beatmap_editor) ve `Şarkı Kurulumu (Song Setup)` penceresini açacaktır.

### Şarkı Kurulumu (Song Setup)

*Ana sayfa: [Şarkı Kurulumu](/wiki/Client/Beatmap_editor/Song_setup)*

Yeni bir [map seti](/wiki/Beatmap) oluştururken, diğer başka beatmap düzenleyici kısımlarından önce her zaman bu pencereyi görürsünüz.

Başka bir [zorluk](/wiki/Beatmap/Difficulty) oluşturmadan önce bu bilgi kutucuğunu doldurmalısınız.
Bu, set içerisindeki tüm zorluklar için metaverinin tutarlı olmasını sağlayacaktır.

İsterseniz şu anda diğer sekmeler içerisinden seçenekleri değiştirebilirsiniz, ancak bunlar daha sonra tekrar değiştirilebilir.
Beatmap oluşturmaya başlamak için `OK`' tuşuna tıklayın!
Sonraki adım beatmapinize zamanlama eklemek olacak.

### Zamanlama (Timing)

*Ana sayfa: [Zamanlama](/wiki/Client/Beatmap_editor/Timing)*

**Zamanlama çok önemlidir!**
Hatalı zamanlanan mapler derecelendirme için dikkate alınmayacaktır.
Herhangi bir [vuruş objesi](/wiki/Gameplay/Hit_object) eklemeden önce zamanlamanızın mükemmel olduğundan emin olmalısınız.

Eğer zamanlamanızdan şüpheliyseniz, önce yardım için bir mod ile iletişime geçin, ya da şarkınızı [Beatmap Yardım forumuna](https://osu.ppy.sh/community/forums/10) gönderin.
Bu ilerleyen vakitlerde sizi (ve modding topluluğunu) büyük güçlüklerden kurtaracaktır.

### Oluştur (Compose)

*Ana sayfa: [Oluştur](/wiki/Client/Beatmap_editor/Compose)*

Beatmap düzenleyicinin oluştur sekmesi muhtemelen beatmap oluştururken zamanınızın büyük çoğunluğunu harcayacağınız yerdir.
Burası vuruş objelerini görsel olarak yerleştirebileceğiniz ve [vuruş seslerini](/wiki/Beatmapping/Hitsound) açıp kapayabileceğiniz yerdir.

### Dizayn (Design)

*Ana sayfa: [Dizayn](/wiki/Client/Beatmap_editor/Design) ve [Storyboard oluşturma](/wiki/Storyboard#storyboarding)*

Beatmap düzenleyicinin dizayn sekmesi beatmapinizin arkaplan resmini ayarlayabileceğiniz, video ekleyebileceğiniz, ve/veya basit bir storyboard oluşturabileceğiniz yerdir.
Eğer [SBS](/wiki/Storyboard/Scripting) (storyboard scripting) kullanıyorsanız, ne yaptığınıza bağlı olarak, dizayn sekmesini epey fazla da kullanabilirsiniz, hiç kullanmayabilirsiniz de.
