# Modlama

*Diğer kullanımlar için, bakınız: [Mod (anlam ayrımı)](/wiki/Disambiguation/Mod).*

Bir başkasının [beatmapine](/wiki/Beatmap) geri bildirim sağlama eylemine **modlama** denir. Modlama işlemini yapan bir kullanıcı *modlayıcı*, ve onların beatmapin tartışma kısmındaki toplu gönderileri ise *mod* olarak adlandırılır.

Modlar temelde [Dereceli durumuna](/wiki/Beatmap/Category#ranked) ulaşması hedeflenen beatmaplerin iyileştirilmesi için kullanılır. Detaylı ve analitik bir süreç olduğundan, beatmapleri modlamak kullanıcıların beatmapleme anlayışlarını geliştirebilecekleri popüler bir yoldur.

## Modlayacak beatmapleri bulma

Modlayacak beatmapleri keşfetmenin sayısız yolu olsa da, bir kaç yaygın yöntem aşağıdadır:

- [Modlama Sırası forumu](https://osu.ppy.sh/community/forums/60) modlayacak beatmapleri bulmak ve mod istemek için kullanılan en aktif platformdur. Her kullanıcı, diğer kullanıcıların modlanmasını istediği beatmapleri gönderebileceği, *sıra/queue* olarak adlandırılan, kendi konu başlığını oluşturabilir.

  Her bir sıranın sahibi sıranın kurallarını belirleyerek, hangi beatmaplerin modlanmaya uygun olduğunu kontrol eder. Sıralar genellikle iki tür mod isteğine açıktır:

  - **Normal mod (NM):** Modu isteyen kişiden karşılık beklenmeden sağlanan mod.
  - **Mod için mod (Mod for mod, M4M):** Her iki kullanıcının da birbirinin beatmapini modlamasını gerektiren bir takas.

- Bilinen modlayıcılar mod isteklerini kabul edip etmediklerini kullanıcı profillerinde sık sık not ederler.

- Beklemedeki beatmaplerin listesinde modlayacak beatmap aramak tavsiye **edilmez** çünkü çoğu gönderi Dereceli durumuna ulaşmayı hedeflemez, dolayısıyla onların oluşturucuları muhtemelen modlara karşılık vermeyecektir.

## Nasıl modlanır

Bir beatmap setini modlamak için, en güncel sürümü indirerek ve onun [tartışma sayfasını](/wiki/Beatmap_discussion) açarak başlayın. Modlamak istediğiniz [zorluğu](/wiki/Beatmap/Difficulty) oynayın ve oynanış ile ilgili sorunları aklınızda tutun. Bitirdiğinizde, zorluğu düzenleyicide açın ve diğer sorunlar için analiz edin.

Bir sorun ile karşı karşıya geldiğinizde, ilgili vuruş objelerini seçin, ardından zaman damgası bilgisini metin olarak kopyalamak için kopyalama kısayolunu (`Ctrl` + `C`) kullanın. Beatmapin tartışma kısmında, mevcut zaman damgalarını yapıştırın (`Ctrl` + `V`) ve geri bildirimlerinizi ekleyin. `Zaman Çizgisi` sekmesi beatmapin spesifik kısımlarını ile ilgili sorunlar için kullanılır, `Genel (Bu zorluk)` sekmesi beatmapin daha geniş kısımlarına geri bildirim bırakmak için kullanılır, ve `Genel (Tüm zorluklar)` ise beatmap setinin tüm zorluklarını ilgilendiren sorunlar için kullanılır.

Tüm mod gönderileri sorunun ne olduğunu, bunun neden bir sorun yarattığını, ve nasıl çözülmesi gerektiğini ele almalıdır. Mod gönderilerinin nasıl düzenlendiği hakkında daha fazla detay için [Modlama ve Mapleme Etik Çalışma Kurallarına](/wiki/Rules/Code_of_conduct_for_modding_and_mapping) bakınız.

Beatmapperlar yardımcı olduğunu düşündükleri mod gönderilerine *yukarı baş parmak* oy butonuna tıklayarak sık sık [kudosu](/wiki/Modding/Kudosu) sağlarlar. Bu istatistik her bir bireyin profilinde tutulur ve [Beatmap Aday Göstericilere](/wiki/People/Beatmap_Nominators) katılmak için başvururken referans alınır.

## Mod gönderilerinin türleri

Beatmap tartışma sayfasındaki her bir `Sorun` veya `Öneri` gönderisinin amacı bir beatmapi onun dizaynı bağlamında ilgilendiren herhangi bir şeyi açıklamaktır.

Pek çok mod gönderisi bir beatmapteki hatalara değinir. Örneğin, beatmapin vuruş seslendirme kalıbından beklenen eksik bir alkış vuruş sesi olası bir hatadır.

Beatmaplemenin alternatif yollarını belirtmek bir başka yaygın mod gönderisi türüdür. Beatmapin bir kısmı mevcut haliyle kabul edilebilir olsa da, bir modlayıcı farklı bir şekilde tasarlandığında daha çok nasıl geliştirilebileceğini açıklayabilir.

Dereceli durumunu hedefleyen beatmaplerde, [Derecelendirme Kriterlerine](/wiki/Ranking_criteria) uyulduğundan emin olmak bir zorunluluktur. Pek çok mod gönderisi doğrudan bu kriterlerden alıntılanan sorunlara parmak basar.
