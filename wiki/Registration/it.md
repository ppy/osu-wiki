# Registrazione

*Attenzione: Il possesso di più di un account osu! è una violazione delle [regole](/wiki/Rules)!*

1. Dopo [aver installato](/wiki/Client/Installation) osu! ed averlo aperto, osu! ti chiederà di fare il login o di registrarti. Supponendo che tu sia qui perché hai bisogno di un account, clicca `Crea un account`.

   ![Il modulo di registrazione del sito web](img/ingame-registration.jpg "Il modulo di registrazione")

2. Compila tutti i campi del modulo.

   - Per il campo del nome utente, c'è un massimo di 15 caratteri; i quali possono essere solo caratteri alfanumerici (`a-z`, `A-Z`, `0-9`), trattini bassi (`_`), parentesi quadre, (`[` e `]`), trattini (`-`), e spazi (` `).
   - Per il campo dell'indirizzo email, fornisci la tua email. Questa verrà utilizzata per reimpostare la password e per inviarti codici di verifica quando necessario, quindi non usare un'email temporanea.
   - Per il campo della password, usa una password lunga almeno 8 caratteri.

3. Una volta completato, clicca `1. Crea il mio account`. L'accesso verrà effettuato automaticamente.

## Qual è il prossimo passo?

Non dimenticarti di leggere le [regole](/wiki/Rules) molto attentamente!

Una volta fatto, sei finalmente pronto per iniziare la tua avventura ritmica! Puoi [aggiungere beatmap](/wiki/Client/Installation#aggiungere-beatmap) da giocare, [creare una beatmap](/wiki/Beatmapping) o [creare una skin](/wiki/Skinning). Potresti anche fermarti e dire un semplice "ciao" nel [subforum Introductions](https://osu.ppy.sh/community/forums/8).

Se hai bisogno di ulteriore aiuto nel gioco, puoi chiedere nel canale `#help` dell'[Internet Relay Chat](/wiki/Community/Internet_Relay_Chat) (IRC) aprendo la console chat (premi `F8` o `F9` nel gioco) e scrivendo `/join help`. Potresti anche porre le tue domande nel [subforum Help](https://osu.ppy.sh/community/forums/5).
