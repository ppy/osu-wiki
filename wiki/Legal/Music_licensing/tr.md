---
legal: true
---

# osu! müzik lisanslama

osu!'daki içeriklerin %100'ü (çoğunlukla "[beatmapler](/wiki/Beatmap)" veya oyun seviyeleri olarak bilinir) kullanıcılar tarafından karşıya yüklenir. Biz her ne kadar kullanıcıları doğru bir şekilde izin almaları doğrultusunda yönlendirmeye çalışsak da, pek çok müzik/resim doğru bir biçimde izin alınmadan karşıya yüklenir.

osu! asla kâr amacı gütmedi – yüklenen içeriklerin reklamını yapmamak veya bunlardan doğrudan kâr elde etmemek için elimizden geleni yapıyoruz (bu türdeki içerikleri istismar etmemek için), ancak bunun genellikle yeterli görülmediğini de anlıyoruz.

Bu oyunu oyun yapan sanatçıları desteklemek adına elimizden geleni yapmak için, kullanıcı bağışlarından elde edilen fazlalık kaynakları müzik lisanslama çalışmaları için harcıyoruz. [Featured Artist](/wiki/People/Featured_Artists) programımız kapsamında lisans almak ve farkındalığı yaymak için (mevcut içeriklerde ve yeni benzerlerinde yer alan) sanatçılara ulaşma sürecindeyiz.

Featured Artist programımıza katılmak isteyen sanatçılar lisanslama müzakereleri için osu!'yla iletişime geçmeye teşvik edilir.

## osu!'da müzik kullanımı

Bir ritim oyunu olarak, osu!'nun kullanıcı taraflı oluşturulan her bir seviyesi şarkının ritmiyle senkronizedir.

Kullanıcılar [beatmap kataloğu](https://osu.ppy.sh/beatmapsets) üzerinden herhangi bir şarkının sanatçısını, başlığını, veya ilgili bir bilgiyi girerek seviyeleri arayabilir ve indirebilirler. Seviye indirmelerinin çoğu bir şarkıyı, kullanıcı tarafından oluşturulan seviyelere ait veriyi, bir arkaplan resmini, ve oyun-içi ses efektlerini içerir.

Seviyeleri gönderirken, oluşturucular [İçerik Kullanım Yönergeleri](/wiki/Rules/Content_usage_guidelines) uyarınca tüm unsurların telif hakkı sahiplerinden izin almaya teşvik edilirler.

## Featured Artist lisanslama şartları

osu! tarafından lisanslanan müzikler [Featured Artist listesinden](https://osu.ppy.sh/beatmaps/artists) beatmap şablonu olan `.osz` dosyası olarak ücretsiz indirilebilir. Her parçanın otomatik olarak oluşturulan birer dakikalık şarkı önizlemesi, ilgili sanatçının sayfasında dinlenebilir bir şekilde bulunur. Şarkılar, topluluk üyelerinin beatmap oluşturmaları için bir katalog olarak kullanıldığından, bazıları oyun-içi içerik olarak hemen kullanılmayabilir.

Oyun içerisinde, ilgili web sitesinde veya video içeriklerinde kullanımı kapsamaya çalışıyoruz. Bunun, kârın söz konusu olduğu durumlarda diğer platformlardaki kullanımı kapsamadığını unutmayın. Bazı sanatçılar bu tür durumlarda (ilgili platform bunu sağlıyorsa, örn. YouTube'a yüklenen kullanıcı içerikleri) kâr komisyonu talep edebilirler.

osu!, tüm müzikleri münhasır olmayan koşullar altında lisanslayarak diğer platformlarla eş zamanlı lisans anlaşmalarına izin verir (iyi müzikleri yalnızca kendi platformumuz için sınırlamama düşüncesindeyiz). Kullanımın doğası gereği lisansları kalıcı şartlarda müzakere etmeyi tercih ederiz (kullanıcılar, oluşturdukları yapıtların süresiz olarak kullanılabilir olmasını bekler). Ödeme, sabit ve pazarlık edilebilir bir telif ücreti olarak tek seferde gerçekleştirilir.

## İletişim

**E-posta:** [music@ppy.sh](mailto:music@ppy.sh)

Eğer çalışmalarınızın osu! için lisanslanması adına müzakere etmekle ilgileniyorsanız, lütfen çalışmalarınızın örnekleriyle birlikte yukarıdaki e-posta adresini kullanarak bizimle iletişime geçin. Müziğinizin osu!'ya uygun olup olmadığına karar verecek ve lisans şartlarını detaylandıracağız.
