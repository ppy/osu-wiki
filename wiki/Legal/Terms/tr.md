---
legal: true
---

# osu! hizmet koşulları

En son 8 Mart 2021 tarihinde güncellendi. [Geçmişi buradan görüntüleyin](https://github.com/ppy/osu-wiki/commits/master/wiki/Legal/Terms/en.md)

**ppy Pty Ltd** size, aşağıdaki şartlar, koşullar ve bildirimlerde herhangi bir değişiklik yapılmaksızın, sizin onayınıza bağlı bir hizmet sunuyor.

Bu siteyi (<https://osu.ppy.sh>), osu! oyun istemcisini (<https://osu.ppy.sh/home/download> adresinde bulunduğu üzere) veya bunlara ilişkili herhangi bir hizmeti (bu noktadan itibaren "**osu!**" olarak bahsedilecek) ziyaret ederek ve/veya bunların sağladığı hizmetlerden faydalanarak, burada listelenen hüküm ve koşullara tamamen uyduğunuzu kabul etmiş olursunuz.

Bu web sitesini kullanmanızın bir şartı olarak, bu web sitesini veya bu web sitesinden elde edilen herhangi bir içeriği, yasadışı veya belirtilen hükümlerce yasaklanmış herhangi bir amaçla kullanmayacağınızı beyan ediyorsunuz.

Bu politikaya ek olarak, lütfen [Gizlilik Politikamızı](/wiki/Legal/Privacy) da ayrıca ziyaret edip anladığınızdan emin olun.

Bu Kullanım Koşullarından herhangi birini çiğnemeniz durumunda web sitesini kullanma izniniz otomatik olarak sonlandırılır.

## HİZMET TANIMI

osu!, nihai kullanıcılarına, çevrimiçi sıralamalar, listeler ve iletişim araçlarının (özellikle forumlar ve sohbet odaları) yanısıra, çevrimiçi oyun hizmetini ücretsiz olarak sunar.
osu! aynı zamanda kullanıcılar için kullanıcı taraflı oluşturulan içeriği barındırma imkanı sağlayarak diğer kullanıcıların karşıya yüklenen bu içeriklere erişmesine imkan tanır.

osu! yönetimi, kullanıcı tarafından yüklenen herhangi bir içeriğin ve bilginin doğru, güncel, veya önemli nitelikte olup olmadığı konusunda herhangi bir garanti vermez.
Sakıncalı içeriğin yüklenip yüklenmediğine ilişkin hiçbir sorumluluk kabul etmiyoruz.
Kullanıcıların yüklenen içeriği dağıtma haklarına sahip olup olmadığı doğrultusunda hiçbir sorumluluk kabul etmiyoruz.

## HİZMET KOŞULLARINDA DEĞİŞİKLİKLER

osu! zaman zaman Hizmet Koşullarının hüküm ve koşullarında değişikliğe gidebilir.
Değiştirilen koşullara uymamanız osu! Hizmetinizin sonlandırılmasına neden olabilir.

Kullanıcının Hizmeti kullanmaya devam etmesi: (1) koşulların ve bunlardaki değişikliklerin Kullanıcı tarafından bilindiği; ve (2) Kullanıcının Hizmet Koşullarına ve değişikliklerine uymaya ve bağlı kalmaya razı olduğu anlamına gelir.

## HİZMETE YAPILAN DEĞİŞİKLİKLER

osu!, Kullanıcıya bildirmeksizin Hizmette değişiklikler yapma veya Hizmeti sonlandırma hakkını saklı tutar.
osu!'nun Hizmette değişiklikler yapma veya Hizmeti sonlandırma hakkını kullanması dahilinde, osu!, Kullanıcıya veya herhangi bir üçüncü partiye yükümlü olmayacaktır.

## GARANTİ REDDİ

KULLANICI, HİZMETİ KULLANMANIN TEHLİKE SORUMLULUĞUNUN KULLANICININ KENDİSİNDE OLDUĞUNU AÇIKÇA KABUL ETMEKTEDİR.
HİZMET, "OLDUĞU GİBİ" VE "MEVCUT OLDUĞU KADAR" ESASINA GÖRE SAĞLANIR.
osu!'NUN HİZMETLERİNİ KULLANMANIN TEHLİKE SORUMLULUĞUNUN TAMAMEN SİZE AİT OLDUĞUNU, osu!'NUN HİZMETLERİNİN KULLANILMASI YOLUYLA İNDİRİLEN VEYA BAŞKA BİR ŞEKİLDE ELDE EDİLEN HER TÜRLÜ MATERYALİN VE/VEYA VERİNİN KULLANIM SORUMLULUĞUNUN VE RİSKİNİN TAMAMİYLE SİZE AİT OLDUĞUNU VE BU TÜRDEN MATERYALLERİN VE/VEYA VERİLERİN İNDİRİLMESİ YOLUYLA BİLGİSAYAR SİSTEMİNİZE GELEN HASAR VEYA VERİ KAYBININ YALNIZCA SİZİN SORUMLULUĞUNUZDA OLDUĞUNU ANLIYORSUNUZ VE AÇIK BİR ŞEKİLDE KABUL EDİYORSUNUZ.
SİTELERİMİZDE AÇIKÇA BELİRTİLENLER DIŞINDA, osu!, DOLAYLI VEYA DOĞRUDAN, SINIRLAMA OLMAKSIZIN HERHANGİ BİR SATILABİLİRLİK GARANTİSİ, BELİRLİ BİR AMACA UYGUNLUK, İHLALSİZLİK VEYA ÜNVAN DAHİL HER TÜRLÜ GARANTİYİ REDDEDER VE osu!'NUN HİZMETLERİNİN KULLANIMINDAN ELDE EDİLEN SONUÇLAR İLE İLGİLİ, osu!'NUN HİZMETLERİ ARACILIĞIYLA SATIN ALINMIŞ VEYA ELDE EDİLMİŞ HERHANGİ BİR ÜRÜN VEYA HİZMET İLE İLGİLİ, osu!'NUN HİZMETLERİ ARACILIĞIYLA YAPILAN ALIŞ VERİŞ İŞLEMLERİ İLE İLGİLİ VEYA osu!'NUN HİZMETLERİNİN HER KULLANICININ GEREKSİNİMLERİNİ KARŞILAYACAĞI, KESİNTİSİZ, VAKİTLİ, GÜVENLİ VEYA HATASIZ OLACAĞI İLE İLGİLİ HERHANGİ BİR GARANTİ VERMEZ VEYA BEYANDA BULUNMAZ.
Bu web sitesinde bulunan üçüncü parti sitelere yönlendiren bağlantılar sizin kolaylığınız içindir, ve bu web sitesinde bulunan bu tarz bağlantıların varlığı osu! tarafından herhangi bir onay, garanti, teminat veya beyan belirtmez.
osu! kullanıcısı, osu!'nun, osu!'ya, acentelerine, memurlarına, çalışanlarına veya iştiraklerine karşı ileri sürülen avukat ücretleri dahil olmak üzere osu! tarafından sağlanan, gerçekleştirilen, gerçekleştirilmesi onaylanan herhangi bir hizmetten doğabilecek veya sonuçlanabilecek her türlü yükümlülük, kayıp, maliyet ve talepten muaf olduğunu kabul eder.
osu!, HİZMETİN SİZİN GEREKSİNİMLERİNİZİ KARŞILAYACAĞI, VEYA HİZMETİN KESİNTİSİZ, VAKİTLİ, GÜVENLİ, VEYA HATASIZ OLACAĞI KONUSUNDA HERHANGİ BİR GARANTİ VERMEZ; osu!, HİZMETİN KULLANIMINDAN ELDE EDİLEBİLECEK SONUÇLAR VEYA HİZMET ARACILIĞIYLA ELDE EDİLEN BİLGİLERİN DOĞRULUĞU VEYA GÜVENİLİRLİĞİ YA DA YAZILIMDAKİ KUSURLARIN DÜZELTİLECEĞİ İLE İLGİLİ HERHANGİ BİR GARANTİ VERMEZ.

## SORUMLULUK SINIRLANDIRILMASI

HİÇBİR DURUMDA osu!, ONUN MEMURLARI, DİREKTÖRLERİ, ÇALIŞANLARI, VEYA ACENTALARI, HERHANGİ BİR (I) HATADAN, YANLIŞLIKTAN, VEYA İÇERİK TUTARSIZLIĞINDAN, (II) WEB SİTEMİZE ERİŞİMİNİZDEN VEYA WEB SİTEMİZİ KULLANMANIZDAN KAYNAKLANAN HER TÜRDEN KİŞİSEL YARALANMADAN VEYA MAL HASARINDAN, (III) GÜVENLİ SUNUCULARIMIZA VE/VEYA BURADA SAKLANAN KİŞİSEL BİLGİLERİN VE/VEYA FİNANSAL BİLGİLERİN TÜMÜNE HERHANGİ BİR ŞEKİLDE YAPILAN İZİNSİZ ERİŞİMDEN VEYA BUNLARIN İZİNSİZ KULLANIMINDAN, (IV) WEB SİTEMİZE VEYA WEB SİTEMİZDEN YAPILAN AKTARIMLARIN KESİNTİYE UĞRAMASINDAN VEYA SONLANMASINDAN, (V) WEB SİTEMİZE VEYA SİTEMİZ ARACILIĞIYLA HERHANGİ BİR ÜÇÜNCÜ PARTİ TARAFINDAN AKTARILMIŞ OLAN HER TÜRLÜ HATADAN, VİRÜSTEN, TRUVA ATINDAN, VE BENZERLERİNDEN, VE/VEYA (VI) GARANTİ, SÖZLEŞME, TORT, VEYA BAŞKA HERHANGİ BİR YASAK TEORİYE DAYALI OLSUN YA DA OLMASIN, VEYA ŞİRKET BU TÜR HASARLARIN MÜMKÜNATI KONUSUNDA BİLGİLENDİRİLMİŞ OLSUN YA DA OLMASIN, GÖNDERİLMİŞ, E-POSTALANMIŞ, AKTARILMIŞ, VEYA BAŞKA BİR ŞEKİLDE osu! WEB SİTESİ ARACILIĞIYLA ELDE EDİLMİŞ HERHANGİ BİR İÇERİĞİN SİZİN KULLANIMINIZIN SONUCUNDA OLUŞAN HERHANGİ BİR İÇERİKTE MEYDANA GELEN HERHANGİ BİR HATADAN VEYA İHMALDEN YA DA HERHANGİ BİR TÜRDE KAYIPTAN VEYA HASARDAN SONUÇLANAN HERHANGİ BİR DOĞRUDAN, DOLAYLI, TESADÜFİ, ÖZEL, CEZA GEREKTİREN, VEYA BUNLARI TAKİBEN GERÇEKLEŞEN HASARLAR İÇİN SİZE KARŞI SORUMLU DEĞİLDİR.
YUKARIDA BELİRTİLEN SORUMLULUK SINIRLANDIRILMASI, UYGULANABİLİR YARGI BÖLGESİNDE YASALARIN İZİN VERDİĞİ EN GENİŞ ÖLÇÜDE GEÇERLİ OLACAK OLSA DA, KOŞULLARIN, GARANTİLERİN VEYA DİĞER HAKLARIN BU ANTLAŞMADA BELİRTİLİYOR VEYA BAŞKA BİR ŞEKİLDE HUKUKEN SUNULUYORSA, VE BUNLARI HARİÇ TUTMAK KANUNA AYKIRIYSA VEYA MÜMKÜN DEĞİLSE, O ZAMAN BU KOŞULLAR, GARANTİLER, VEYA DİĞER HAKLAR (ANCAK YALNIZCA KANUNLARIN GEREKTİRDİĞİ ÖLÇÜDE) BU ANTLAŞMAYA UYGULANACAKTIR.
osu!'NUN TERCİHİNDE, ZIMNİ KOŞULLARIN VEYA GARANTİLERİN İHLALİNDE SORUMLULUĞUMUZ, YASALARIN İZİN VERDİĞİ ÖLÇÜDE, EĞER İHLAL ÜRÜNLERLE İLGİLİYSE, (I) ÜRÜNLERİN DEĞİŞTİRİLMESİ VEYA EŞDEĞER ÜRÜNLERİN TEMİNİ, (II) ÜRÜNLERİN ONARIMI, (III) ÜRÜNLERİN DEĞİŞİM VEYA EŞDEĞER ÜRÜNLERİ EDİNME MALİYETİNİN ÖDENMESİ, VEYA (IV) ÜRÜNLERİN TAMİR ÜCRETİNİN ÖDENMESİ VE, EĞER İHLAL SERVİSLERLE İLGİLİYSE, (I) HİZMETLERİN TEKRAR TEDARİK EDİLMESİ; VEYA (II) HİZMETLERİN TEKRAR TEDARİK EDİLMESİ İÇİN GEREKEN MALİYETİN ÖDENMESİ NOKTASIYLA SINIRLIDIR.

osu!'NUN HERHANGİ BİR ÜÇÜNCÜ PARTİNİN KULLANICI GÖNDERİMLERİNDEN YA DA LEKELEYİCİ, RAHATSIZ EDİCİ, VEYA YASADIŞI DAVRANIŞLARINDAN SORUMLU OLAMAYACAĞINI VE YUKARIDA BELİRTİLENLERDEN KAYNAKLANAN ZARAR VEYA HASAR RİSKİNİN TAMAMEN SİZİNLE OLDUĞUNU ÖZELLİKLE KABUL EDİYORSUNUZ.

Web sitesi, osu! tarafından Amerika Birleşik Devletleri'ndeki tesislerinden kontrol edilmekte ve sunulmaktadır.
osu!, osu! Web sitesinin başka yerlerde kullanıma uygun veya kullanılabilir olduğuna dair hiçbir beyanda bulunmaz.
osu! Web sitesine diğer yargı bölgelerinden erişenler veya bunu kullananlar, bunu kendi iradeleriyle yaparlar ve yerel yasalara uymakla yükümlüdürler.

## TAZMİNAT ÖDEME

osu!'yu, onun ana şirketini, memurlarını, yöneticilerini, çalışanlarını ve acentelerini, (i) sizin osu! Web sitesini kullanımınızdan ve bu siteye erişiminizden; (ii) bu Hizmet Koşullarından herhangi birini çiğnemenizden; (iii) herhangi bir telif hakkı, mülkiyet veya gizlilik hakkı dahil ancak bunlarla sınırlı olmamak üzere, herhangi bir üçüncü parti hakkını çiğnemenizden; veya (iv) Kullanıcı Gönderimlerinizden bir tanesinin bir üçüncü partiye zarar verdiği yönünde bir iddiadan kaynaklanan her türlü iddiaya, zarara, zorunluluğa, kayba, yükümlülüğe, maliyete veya borca, ve (avukatlık ücretleri dahil ancak bununla sınırlı olmamak üzere) harcamalara karşı koruyacağınızı, mağdur etmeyeceğinizi ve zararı tazmin edeceğinizi kabul ediyorsunuz.
Bu savunma ve tazminat yükümlülüğü bu Hizmet Koşulları ve osu! Web sitesini kullanımınız için geçerli olacaktır.

## SİTEDEKİ İÇERİĞİ KULLANIMINIZ

osu!'yu kullanırken, bir dizi kaynaktan Kullanıcı Gönderimlerine maruz kalacağınızı, ve osu!'nun bu tür Kullanıcı Gönderimlerinin doğruluğundan, kullanışlılığından, güvenliğinden, veya fikri mülkiye haklarından sorumlu olmadığını anlıyorsunuz.
Aynı zamanda, yanlış, ofansif, uygunsuz, veya sakıncalı Kullanıcı Gönderilerine maruz kalabileceğinizi anlıyor ve kabul ediyor, ve osu!'ya karşı sahip olduğunuz veya olacağınız her türlü yasal veya adil haklardan veya kanuni yollardan feragat edeceğinizi kabul ediyor ve feragat ediyor, ve osu!'yu, onun Sahiplerini/İşletmecilerini, iştirakçilerini, ve/veya lisansörlerini, sitenin şahsi kullanımlarınızı ilgilendiren tüm konularda yasaların izin verdiği en geniş ölçüde tazmin edeceğinizi ve mağdur etmeyeceğinizi onaylıyorsunuz.

## KULLANICI GÖNDERİLERİ VE İÇERİKLERİN KALDIRILMASI

Kendi Kullanıcı Gönderimlerinizden ve onların gönderilmesinin veya yayımlanmasının sonuçlarından yalnızca siz sorumlusunuz.
Kullanıcı Gönderileriyle bağlantılı olarak, şunları onaylar, temsil eder, ve/veya garanti edersiniz: Kullanıcı Gönderilerinin Web sitesi ve bu Hizmet Koşulları tarafından öngörülen şekilde dahil edilmesini ve kullanılmasını sağlamak adına Kullanıcı Gönderilerinin veya bunlarda bulunan her türlü patenti, marka tescilini, ticari sırrı, telif hakkını veya diğer mülkiyet haklarını kullanmak veya osu!'nun kullanmasına izin vermek için gerekli lisanslara, haklara, rızalara, ve izinlere sahipsiniz.

Ek olarak Kullanıcı Gönderileriyle bağlantılı olarak, bahsedilen haklara sahip olmadığınız veya ilgili hak sahibinden materyali gönderme ve osu! için buna dair tüm lisans haklarını verme iznini bulundurmadığınız sürece, telif hakkı bulunan, ticari sır olarak saklanan veya diğer bir şekilde, gizlilik ve tanıtım hakları dahil, üçüncü parti mülkiyet haklarına bağlı olan materyalleri göndermeyeceğinizi kabul ediyorsunuz.

osu! herhangi bir Kullanıcı Gönderisini ya da orada belirtilen herhangi bir görüşü, öneriyi, veya tavsiyeyi desteklemez, ve osu! açık bir şekilde Kullanıcı Gönderileriyle ilişkili her türlü yükümlülüğü reddeder.
osu!, Web sitesinde telif hakkı çiğneyen aktivitelere ve fikri mülkiyet hak ihlallerine izin vermez, ve osu!, söz konusu İçeriğin veya Kullanıcı Gönderiminin bir başkasının fikri mülkiyet haklarını ihlal ettiği konusunda uygun bir şekilde bilgilendirildiği takdirde, tüm İçeriği ve Kullanıcı Gönderimlerini kaldıracaktır.
osu!, İçerikleri ve Kullanıcı Gönderimlerini önceden haber vermeksizin kaldırma hakkını saklı tutar.

## GÖNÜLLÜ POZİSYONLARDAKİ SORUMLULUKLARINIZ

osu!, herhangi bir zamanda doğrudan topluluktan seçilen bir dizi gönüllü ekip içerir. Bazı takımlar, oyunun topluluk odaklı yönünü kolaylaştırmak için ekstra izinlere ve erişime ihtiyaç duyar. Bu tür takımlar aşağıdaki gibidir:

- [Küresel Moderasyon Takımı](/wiki/People/Global_Moderation_Team)
- [Aday Gösterme Denetleme Takımı](/wiki/People/Nomination_Assessment_Team)

18 yaşından küçük kullanıcılar, yukarıda listelenen takımların hiçbirine üye olamaz.

## GİZLİLİK POLİTİKALARI

osu! gizliliğinizi oldukça önemli bulur, ve biz hizmetimizi kullanmanıza değer veririz.
osu!'nun hizmetleri ücretsizdir, bu hizmetleri kullanmak için önceden bir kayıt oluşturmak gerekmez.
osu!, osu! tarafından sağlanan hizmetlerdeki kullanımlar için hakkınızda herhangi bir bilgi gerektiğinde bu bilgiyi sizden açık bir şekilde ister.
Herhangi bir kişisel bilginin herhangi bir biçimde gönderimi yalnızca sizin rızanızla (web sitesi), veya gerektiğinde teşhis ve geri bildirim sağlamak için otomatik olarak (oyun istemcisi yazılımı) gerçekleştirilir.
osu! tüm gizli ve kişisel bilgileri gizli tutar, ve aşağıdaki durumlar haricinde herhangi bir üçüncü partiyle paylaşmaz veya paylaşmayacaktır:

Yasal gerekliliklere uymak veya yasal süreçlere uymak için bu tür bir eylem gerektiğinde.

osu!'nun haklarını veya mülkiyetini korumak ve savunmak için bu tür bir eylem gerektiğinde.

osu! hizmet şartlarını ve koşullarını uygulamak için bu tür bir eylem gerektiğinde.

osu!, takip sürecinin bir parçası olarak çerezleri kullanabilir, ancak çerezler rızanız olmadan sizi kişisel olarak tanımlamak için kullanılmayacaktır.
Kullanıcının rızası ile foruma katılmaya karar vermesi halinde, kullanıcı adı ve şifresinin 1 yıl süreyle takip edilmesi için bir çerez verilecektir.

## İÇERİKLER İÇİN MÜLKİYET HAKLARI

Kullanıcı, sponsor reklamlarında veya arama sonuçlarında bulunan metin, yazılım, müzik, ses, fotoğraf, video, grafik, isim referansları veya diğer materyaller dahil ama bunlarla sınırlı olmamak üzere, osu!'nun Hizmeti üzerinden Kullanıcılara sağlanan veya onlar tarafından erişilen ("İçerik"), içeriğin telif hakları, marka tescilleri, hizmet markaları, patentler ya da diğer mülkiyet hakları ve yasaları dahilinde korunduğunu kabul eder; böylelikle, Kullanıcı, bu İçeriği yalnızca Hizmet tarafından açıkça belirtildiği şekilde kullanmaya yetkilidir.
Kullanıcı, Hizmet tarafından açıkça izin verilmediği sürece bu İçeriği kopyalayamaz, çoğaltamaz, dağıtamaz, veya bundan türetilmiş işler oluşturamaz.

## BAĞLANTILAR

osu!, diğer Web sitelerine veya kaynaklara bağlantılar sağlayabilir, veya Kullanıcılar bunları e-postaya dahil edebilir.
Kullanıcı, osu!'nun bu tür harici sitelerin veya kaynakların kullanılabilirliğinden sorumlu olmadığını ve bu tür siteler veya kaynaklarda bulunan ya da bu sitelerden veya kaynaklardan sağlanan içerikleri, reklamları, ürünleri veya diğer materyalleri onaylamadığını ve bunlardan sorumlu veya yükümlü olmadığını kabul ve beyan eder.
Kullanıcı, bu tür harici siteler veya kaynaklarda bulunan bu tür içerik, mal veya hizmetlerin kullanımından veya bunlara güvenilmesinden kaynaklanan veya neden olduğu iddia edilen herhangi bir zarar veya kayıptan doğrudan veya dolaylı olarak osu!'nun sorumlu veya yükümlü olmayacağını kabul eder.
