---
no_native_review: true
outdated_translation: true
outdated_since: 07144764dfa8ee93e7d1e8144a2ed8b5fd98ab4e
---

# Kontobegrænsninger

*Hovedside: [Help centre](/wiki/Help_centre)*

En kontobegrænsing (engelsk: *account restriction*, også uofficielt kaldt *ban*) er en udelukkelse fra fællesskabet, der påtvinges konti, der udviser unormal, mistænksom, eller regelbrydende adfærd.

Når en konto bliver begrænset, kan den ikke interagere med fællesskabet, indtil begrænsningen ophæves. Begrænsede brugere kan blive ved med at spille spillet, downloade beatmaps og indsende scores, men deres profil vil være usynlig for andre.

Følgende funktioner er deaktiveret for begrænsede konti:

- muligheden at deltage i officielle konkurrencer
- muligheden at spille i og være medhjælper til officielt understøttede turneringer og konkurrencer
- muligheden at spille i multiplayer-rum
- spillets chat
- private beskeder
- indsendelse af forumopslag eller kommentarer
- indsendelse eller opdatering af beatmaps
- opdatering af profildetaljer
- indkøb i butikken

## Min konto blev begrænset! Hvad skal jeg gøre? {id=what}

Hvis din konto blev begrænset, skal du ikke gå i panik. Følg venligst disse trin:

- **Vent 24 timer.** Nogle begrænsninger er resultatet af automatiske processer. Vi kontrollerer nye begrænsninger dagligt, så vent venligst 24 timer — hvis din konto blev fejlagtigt begrænset, burde begrænsningen forhåbentlig have blevet ophævet i det tidsrum.
- **Kontakter vores [kontostøttehold](/wiki/People/The_Team/Account_support_team).** Hvis din konto stadig er begrænset efter et døgn, så send venligst en mail til [accounts@ppy.sh](mailto:accounts@ppy.sh) **fra mailadressen, der er tilknyttet din konto,** til at spørge om detaljer om din begrænsning. Vær sikker på, at du inkluderer dit brugernavn, såvel som alle detaljer om, hvorfor du tror, at din konto blev begrænset. Jo mere du fortæller os, jo nemmere bliver det for os at løse problemet.
- Hvis du er overbevist om, at din konto er fejlagtigt begrænset, bør du straks kontakte os, så vi kan løse problemet.

Hvis din konto blev begrænset for at bryde vores [regler](/wiki/Rules), skal du vente mindst **tre måneder**, før du kan anmode om ophævelse. Vi kalder dette tidsrum for en *nedkølingsperiode*, og hvis du har snydt, er den seks måneder i stedet.

Hvis din oprindelige konto ikke blev begrænset, må du logge ind i den og blive ved med at spille normalt, men lad være med at logge ind i dine multiaccounts igen — hvis du gør, kan du få yderligere straffe.

Hvis din anmodning har blevet godkendt, og din konto bliver begrænset igen, efter du spiller, så gå ikke i panik! Automatiske systemer kan have markeret din konto fejlagtigt, men begrænsningen fjernes igen efter 24 timer, hvis dette har sket. Du må gerne sende os en mail eller tweet for at få vores opmærksomhed og få begrænsningen fjernet hurtigere!

## Hvorfor er jeg begrænset? {id=why}

Der er flere grunde til, at en konto kan blive begrænset.

- **Det er ikke din første konto.** Multiaccounting (at oprette eller bruge flere konti) er imod reglerne. Alle konti undtagen en spillers første bliver permanent begrænset, men deres oprindelige konto bliver som regel ikke påvirket, og brugeren opfordres til at blive ved med at spille på den. Hvis multiaccountingen er grov eller misbrugsagtig, kan den oprindelige konto blive silenced som en advarsel imod oprettelse af flere konti. Hvis spilleren bliver ved med at lave flere konti, bliver deres oprindelige konto også begrænset. Hvis din konto er begrænset, og du ved, at du har andre konti, skal du ikke bruge de andre konti — spil kun på din oprindelige konto. Hvis du har problemer med at logge ind eller verificere din konto, burde du sende en mail til [accounts@ppy.sh](mailto:accounts@ppy.sh), så vi kan hjælpe dig med at få adgang til den igen.
- **Du har tilladt nogen at spille på din konto.** Kontodeling er også imod reglerne. Hvis du lader nogen bruge din konto, bliver den begrænset, og den anden spillers konto bliver sandsynligvis også begrænset eller silenced. Hvis dette skete ved en fejl, skal du hurtigst muligt informere os ved at sende en mail til [accounts@ppy.sh](mailto:accounts@ppy.sh).
- **Du har snydt.** Brug af eksterne programmer, makroer eller andre slags uretfærdige fordele vil altid medføre en begrænsning.
- **Andre grunde.** Kontoholdet forbeholder sig retten til at begrænse en konto af grunde udenfor de forrige tre.

Hvis en konto blev retfærdigt begrænset, beder vi brugeren om at vente et stykke tid, før de anmoder om ophævelse. Denne tid hedder en *nedkølingsperiode*, og varigheden varierer alt efter overtrædelserne.

## Hvad kan jeg lave i nedkølingsperioden, før jeg anmoder? {id=while-on-cooldown}

- **Bliv ved med at nyde spillet!** Mens din konto er begrænset, og du er i nedkølingsperioden, må du gerne blive ved med at spille spillet (så længe du spiller på din oprindelige konto!). De scores, du opnår, mens din konto er begrænset, indsendes, og medmindre din konto bliver rullet tilbage, bliver de på din profil efter ophævelsen af begrænsningen.
- **Udvis fortsat god opførsel.** Vi forstår, at det kan være frustrerende at få sin konto begrænset, men se det som en mulighed til at tage lidt tid for dig selv, væk fra fællesskabet. Prøv at undgå at interagere med fællesskabet for mindst et par dage (hverken via Discord, de sociale medier, osv.) til at få perspektiv og reflektere på de ting, du har gjort, som har fået din konto begrænset.
- **Vær sikker på, at du følger reglerne.** Lange begrænsninger er straffe for at bryde reglerne. Hvis du bliver ved med at bryde reglerne, mens din konto er begrænset, bliver nedkølingsperioden, før du kan anmode, nulstillet til mindst **tre måneder**. Dette inkluderer, for eksempel, at blive ved med at snyde (i så fald seks måneder), at tilgå andres konti eller at lave nye konti til at omgå en begrænsning.
- **Følg støtteholdets anvisninger.** Nedkølingsperioden er en chance til at reflektere på dine handlinger i fred og ro. Hvis du prøver at indsende en anmodning, før nedkølingsperioden er over, vil dine mails blive ignoreret. Hvis du ikke er sikker på, hvornår din nedkølingsperiode udløber, eller hvilken af dine konti du bør spille på (og anmode fra), må du gerne sende os en mail og spørge.
- **Kontakter os gerne, hvis du har nogle spørgsmål.** Så længe du ikke prøver at omgå din straf, besvarer vi gerne ethvert spørgsmål om din kontos begrænsning!

## Min nedkølingsperiode er forbi. Hvordan anmoder jeg om at komme tilbage? {id=appeal}

Du kan anmode om at få din begrænsning ophævet ved at sende en mail til [accounts@ppy.sh](mailto:accounts@ppy.sh), der inkluderer din kontos brugernavn. Vær sikker på, at du sender anmodningen fra mailadressen, der er tilknyttet din konto. Du kan forvente et svar indenfor en uge, efter du har sendt os denne mail. Hvis du ikke har fået et svar efter en uge, så kontakter os venligst per Twitter eller mail — det er muligt, at vi ikke har modtaget den.

Når du anmoder om ophævelse, forventer vi, at den indeholder forklaringer om følgende:

- **Kontohistorik.** Det behøver ikke at indeholde de mindste detaljer. Dette burde inkludere alle dine overtrædelser af vigtige regler (multiaccounting, kontodeling, snyd eller lange silences). Du behøver ikke at huske hver dato, hver silence eller hver konto du oprettede, så længe du er ærlig om, hvad du gjorde. Dette inkluderer alle regler du brød, mens du var begrænset, hvis du gjorde dette.
- **Hvorfor du brød reglerne.** En forklaring om, hvorfor du besluttede dig for at lave nye konti, give din konto til en anden, snyde, osv. vil hjælpe os (og dig) bedømme hvorvidt der er fare for, at du bryder reglerne igen. Hvis du brød reglerne mens begrænset, er vi også interesset i at vide hvorfor.
- **Hvordan du fik muligheden til at gøre dette.** Dette er mest relevant for snyd — vi vil vide, hvor du fik værktøjene til at gøre dette, hvordan du fandt dem, og om de stadig er på din computer.
- **Hvorfor vi burde lade dig komme tilbage.** De fleste gange har dette at gøre med det andet punkt. Vi vil bare sikre, at du ikke bryder reglerne igen! Forstå venligst, at jo flere regelovertrædelser der er i din kontos historik, desto mere forventer vi i denne del af anmodningen.

## Hvad sker der, hvis min anmodning bliver godkendt? {id=appeal-granted}

Hvis vi beslutter, at du godt må komme tilbage, kræver vi, at du accepterer nogle betingelser, før vi ophæver din begrænsning.

- **Du bryder ikke reglerne igen.** Dette inkluderer snyd og kontodeling.
- **Du laver ikke flere konti, hverken for dig selv eller nogen anden.**
- **Du skal ikke benytte andres konti eller lignende,** inklusiv at spille på delte computere.
- **Enhver grov overtrædelse af reglerne vil medføre en begrænsning**. Dette inkluderer lange silences.

Brugere, der kommer tilbage under standardbetingelserne ovenfor, er også [udelukkede fra officielle og badgede turneringer](/wiki/Help_centre/Tournament_bans), både som spiller og som medhjælper/arrangør. Varigheden af dette forbud er 1 år for hver overtrædelse (hvis en bruger får sin begrænsning ophævet for anden gang, vil forbuddet vare 2 år). Ophævelsesmailen specificerer varigheden af forbuddet.

**Snyd eller kontodeling i en officiel eller badged turnering medfører brugerens tidsubestemte udelukkelse fra sådanne turneringer i fremtiden.** Der kan anmodes om ophævelse af dette forbud efter to år, men den bliver kun ophævet, hvis brugeren har ydet betydelig hjælp i at forbedre fællesskabets turneringer.

Nogle spilleres konti bliver begrænset igen, når de starter med at spille, efter deres anmodning blev godkendt. Dette er en automatisk proces, og fjernes som regel indenfor 24 timer. Stil gerne spørgsmål per Twitter til [@osusupport](https://twitter.com/osusupport) eller ved at sende en mail til [accounts@ppy.sh](mailto:accounts@ppy.sh), hvis dette sker for dig!

Nogle overtrædelser medfører, at din konto bliver rullet tilbage, når begrænsningen fjernes. Dette er for at fjerne uretfærdigt opnåede scores på din konto **på tværs af alle modui**, såvel som medaljer og badges. **Spilletid og antal forsøgte maps bliver ikke ændret.**

## Min anmodning blev nægtet! {id=appeal-denied}

Der er flere grunde til, hvorfor en anmodning kan blive nægtet.

- **Den blev indsendt for tidligt.** Hvis din kontos nedkølingsperiode ikke endnu er forbi, bliver din anmodning nægtet. Hvis du ikke er sikker på, hvornår du egentlig må indsende anmodningen, så besvar venligst vores svar — vi fortæller dig den rigtige dato.
- **Din anmodning var utilstrækkelig eller ufuldstændig.** Hvis din anmodning ikke tilstrækkeligt dækker de fire punkter fra før, beder vi dig om at forbedre og udvide den. Dette nulstiller **ikke nødvendigvis** nedkølingsperioden for din konto, og du må gerne indsende en ny anmodning til enhver tid! Hvis du prøvede at lyve eller gemme betydelige regelovertrædelser, du har begået (hovedsageligt multiaccounting eller snyd), bliver din anmodning dog nægtet for at være usand, og din nedkølingsperiode bliver nulstillet til mindst **tre måneder**. Dette er endnu en chance for dig til at tænke på dine handlinger og sikre, at du ikke har glemt noget.
- **Du har undveget eller spillet på andre konti.** At lave endnu en konto, mens din konto er begrænset, for at kunne spille online gælder som forsøg på at omgå din begrænsning, og nulstiller nedkølingsperioden til mindst **tre måneder** fra datoen af den nye kontos oprettelse. Hvis du prøver at undvige for mange gange, kan din anmodning blive permanent nægtet. Din nedkølingsperiode nulstilles også, hvis du bliver ved med at tilgå eller spille på dine andre konto mens begrænset. Husk, at multiaccounting er imod [reglerne](/wiki/Rules), og at vi forventer, at du kun spiller på din oprindelige konto. Hvis du ikke er sikker på, hvilken konto gælder som din oprindelige konto, så send os en mail og du får det at vide!
- **Du blev ved med at bryde reglerne mens begrænset.** Der er ingen grund til at ophæve nogens begrænsning, når vedkommende bliver ved med at bryde reglerne, selvom de er blevet begrænset. Hvis du fortsætter med at bryde reglerne, bliver din kontos nedkølingsperiode nulstillet til tidspunktet af din sidste overtrædelse. I tilfælde af ofte gentagne eller særligt grove overtrædelser kan dine anmodninger blive permanent nægtet.
- **Din historik er for grov.** For brugere, der har begået særligt grove overtrædelser, eller spillere, der bliver begrænset igen efter at have fået deres anmodning godkendt før i tiden, siger vi måske, at dine tidligere overtrædelser simpelthen er for grove til at komme tilbage til spillet på det nuværende tidspunkt. Hvis du får dette at vide, anbefaler vi, at du venter i **lang tid**, før du anmoder igen, og at du sikrer, at du ikke overtræder regler igen i den tid.

## Hvad sker der, hvis dette ikke er første gang, jeg anmoder om ophævelse? {id=subsequent-appeal}

Som regel fordobler hver begrænsning længden af din næste begrænsning og dennes nedkølingsperiode.

Hvis du, for eksempel, bliver begrænset for at snyde, kommer tilbage efter anmodning, og snyder igen, bliver du begrænset for mindst 12 måneder (det dobbelte af de seks måneder, man normalt ville få), før vi behandler nogen slags anmodning fra dig. Hvis du kommer tilbage efter dette og snyder endnu en gang, bliver du begrænset for mindst 24 måneder.

Bemærk, at det bliver sværere og sværere at få sin anmodning godkendt efter den første gang, da vi skal tænke på dine tidligere overtrædelser, og hvorvidt det overhovedet er tiden og risikoen værd at ophæve din begrænsning igen. Der er kun meget få spillere (hvis der overhovedet er nogen som helst), der får lov til at komme tilbage til fællesskabet efter deres tredje begrænsning.

## Mine mails bliver ignoreret / Jeg mener ikke, at mine anmodninger bliver ordentligt håndteret {id=appeal-review}

Hvis du mener, at dine mails ikke bliver ordentligt læst eller behandlet, så send venligst en fuldstændig mail til [appeal-review@ppy.sh](mailto:appeal-review@ppy.sh), der inkluderer følgende informationer:

- Hvor længe du har været begrænset
- Hvad du tror er den største grund til, at du er blevet begrænset
- Alle tidligere indsendte anmodninger, der blev ignoreret
- En kort sammenfatning af, hvorfor du ikke er tilfreds med resultatet af din anmodning (hvis relevant)

Alle mails, der sendes til `appeal-review`-addressen, bliver undersøgt af et uafhængigt hold, der ikke er involveret i støtteholdets daglige arbejde, og bliver markeret for revidering eller yderligere undersøgelse.

Forstå venligst, at det at sende en mail til denne adresse garanterer kun, at din anmodning bliver gennemgået igen/besvaret. Det garanterer ikke, at anmodningen får et andet resultat, hvis du har brudt forventningerne i anmodningsprocessen.

**Vi gennemgår/undersøger kun anmodninger yderligere, hvis du sendte en mail til [appeal-review@ppy.sh](mailto:appeal-review@ppy.sh).** Prøv venligst ikke at kontakte medlemmer af støtteholdet (eller medlemmer af de frivillige hold) via Twitter, Discord eller andre platforme til at omgå denne regel — de kan ikke hjælpe dig.

## Hyppige grunde til begrænsninger og nedkølingsperioder {id=reasons}

| Grund til begrænsningen | Nedkølingsperiodens varighed | Bemærkninger |
| :-- | :-- | :-- |
| Vurderingsfejl | Ingen | Ingen effekt på kontoen, hvis den er fejlagtig. |
| Multiaccounting | Permanent (multier) | Hovedkontoen forbliver ubegrænset, bliver måske silenced. |
| Særlig grov multiaccounting | 3 måneder | Anmodningsbetingelserne gælder, etårigt turneringsforbud |
| Kontodeling | 3 måneder | Anmodningsbetingelserne gælder, etårigt turneringsforbud, og delvis tilbagerulning |
| Gentagelsestilfælde (multiaccounting, kontodeling, adfærd i fællesskabet) | 6 måneder | Anmodningsbetingelserne gælder, tilbagerulning (hvor nødvendigt), turneringsforbud for 1 år for hver overtrædelse |
| Snyd | 6 måneder | Anmodningsbetingelserne gælder, etårigt turneringsforbud, og fuldstændig tilbagerulning |
| Overdrevne forseelser | Variabel | Anmodningsbetingelserne gælder. Nedkølingsperioden er afhængig af historik. |
| Snyd/kontodeling for en turnering | 12 måneder | Anmodningsbetingelserne gælder, relevant tilbagerulning, tidsubestemt turneringsforbud |
| Gentagelsestilfælde (snyd) | 12 til 24 måneder | Anmodningsbetingelserne gælder, tilbagerulning, turneringsforbud for 1 år for hver overtrædelse |
| Afskyelige eller groft misbrugsagtige forseelser | Tidsubestemt | Ofte permanente uden mulighed for ophævelse |
