---
outdated_translation: true
outdated_since: 220f8e2cb5c0a920fc17f24436144b38510e05d9
---

# Сайленс

**Сайленс** (англ. *silence* — тиша, жарг. *заглушення*) - це термін, що використовують для опису покарання у вигляді обмеження засобів спілкування користувача у спільноті osu!. Сайленси можуть бути видані членами [Команди Глобальних Модераторів](/wiki/People/Global_Moderation_Team) та [Команди Оцінки Номінацій](/wiki/People/Nomination_Assessment_Team), і видаються лише користувачам, які порушили [Правила Спільноти](/wiki/Rules).

## Ліміти

::: Infobox
![](img/silence-profile.png "Запис про сайленс на сторінці профілю")
:::

Користувачі, які отримали сайленс від модераторів, не можуть робити такі речі як:

- Використовувати [чат](/wiki/Client/Interface/Chat_console) (публічний та приватний) як у грі, так і на веб-сайті
- Робити пости на будь-яких форумах osu!
- Залишати коментарі будь-де на веб-сайті (новини, журнал змін, бітмапи)
- Брати участь у [обговоренні бітмапи](/wiki/Beatmap_discussion)
- Змінювати деталі профілю (наприклад, аватар, секцію "про мене!", і т.д.)
- Завантажувати та оновлювати бітмапи
- Брати участь у [мультиплеерних](/wiki/Client/Interface/Multiplayer) іграх

На додачу до цього, усі повідомлення заглушеного користувача будуть видалені з усіх чат-каналів та приватних розмов.[^chat-cleanup]

::: Infobox
![](img/silence-ingame.png "Попередження про сайленс у чаті")
:::

Після отримання сайленсу замість поля введення чату користувач бачитиме сповіщення, що повідомляє, коли сайленс закінчиться. Запис сайленсу також можна переглянути внизу профілю на сайті, з якого він зникне через 28 днів.

## Оскарження сайленсу

Якщо ви вважаєте, що ви були заглушені несправедливо, зверніться до [команди підтримки акаунтів](/wiki/People/Account_support_team#accounts@ppy.sh) через [accounts@ppy.sh](mailto:accounts@ppy.sh), щоб оскаржити сайленс. Переконайтеся, що робите це з електронної пошти, прив’язаної до вашого акаунту osu!; вкажіть свій нікнейм в osu!, а також приблизну дату і час видачі сайленсу.

## Поширені причини сайленсу

*Обережно: «Неналежна поведінка» в приватних повідомленнях не є проти правил, за винятком випадків, коли зазначені невідповідні дії робляться проти користувачів, які цього не бажають або не погоджуються. У разі повідомлення про таке будуть застосовані відповідні покарання.*

- Невідповідна поведінка в публічних чатах або на форумах (наприклад, `#multiplayer`, обговорення бітмап, коментарі і т.д.), включаючи — але не обмежуючись — спамом, нісенітницями, расизмом, і т.д.
- Завантаження або публікація неприйнятного вмісту іншими способами (наприклад, аватар профілю, завантаження бітмап, деталі профілю, біографія на сторінці, банер і т.д.).

Тривалість сайленсу може змінюватися залежно від тяжкості порушення. Сайленси можуть складатися, кожного разу додаючи більше часу. Будь ласка, зверніть увагу на те, що якщо порушення досить серйозне, або якщо користувач уже був порушником, це може призвести до [обмеження акаунту](/wiki/Help_centre/Account_restrictions) замість сайленсу.

## Примітки

[^chat-cleanup]: ["This Week in osu!", блог-пост від ppy, 17.12.2012](https://blog.ppy.sh/post/38114063519/this-week-in-osu-5)
