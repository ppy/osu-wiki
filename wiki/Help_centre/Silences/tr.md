---
outdated_translation: true
outdated_since: 220f8e2cb5c0a920fc17f24436144b38510e05d9
---

# Susturma

**Susturma**, osu! topluluğunda bir kullanıcının başkalarıyla olan iletişiminin kısıtlanmasına denir. Susturma işlemini [Küresel Moderasyon Takımı](/wiki/People/Global_Moderation_Team) ve [Aday Gösterme Denetleme Takımı](/wiki/People/Nomination_Assessment_Team) üyeleri yapabilir, ve susturma yalnızca [Topluluk Kurallarına](/wiki/Rules) uymayan kullanıcılara verilir.

## Sınırlamalar

Moderatörler tarafından susturulmuş olan kullanıcılar aşağıdaki işlemleri yapamazlar:

- Hem oyun içerisinde hem de web sitesi üzerinden genel ve özel [sohbet](/wiki/Client/Interface/Chat_console) kanallarına erişim,
- Herhangi bir osu! forumunda gönderi atma
- Web sitesinde herhangi bir yere yorum bırakma (haberler, değişiklik kayıtları, beatmapler)
   [Beatmap tartışmalarında](/wiki/Beatmap_discussion) yer alma
- Profil detaylarını düzenleme (Örn. profil fotoğrafı, "ben!" kısmı, vb.)
- Beatmapleri güncelleme ve yükleme
- [Çok oyunculu](/wiki/Client/Interface/Multiplayer) oyunlara katılma

Bunlara ek olarak, susturulan kullanıcılara ait mesaj kayıtları tüm genel ve özel sohbet kanallarından kaldırılır.[^chat-cleanup]

Oyuncu susturulduktan sonra, yazı yazma yerinde bir uyarı çıkar ve susturmanın ne zaman biteceğini gösterir. Susturma kaydı sitede profilin en altında görülebilir ve 28 gün sonra kaybolur.

## Susturmaya karşı itiraz

Eğer haksız yere susturulduğunuzu düşünüyorsanız, [hesap destek ekibiyle](/wiki/People/Account_support_team#accounts@ppy.sh) [accounts@ppy.sh](mailto:accounts@ppy.sh) adresi üzerinden iletişime geçebilirsiniz. İtirazınızı osu! hesabınızın linkli olduğu e-posta adresinden göndermeye dikkat edin; e-posta içeriğinde osu! kullanıcı adınızın ve yaklaşık hangi tarihte ne zaman susturulduğunuzun bilgisinin bulunduğundan emin olun.

## Genel susturma sebepleri

*Dikkat: Özel mesajlardaki "uygunsuz davranışlar", alıcının rızası veya izni dahilinde olduğu sürece, kurallara tabi değildir. Ancak raporlandığı takdirde uygun cezalandırma yapılacaktır.*

- Genel sohbette veya forumlarda (Örn. `#multiplayer`, beatmap tartışmaları, yorumlar, vb.) uygunsuz davranışlar, buna ek olarak — bununla limitli olmamakla beraber — spamlamak, anlamsız sohbetler, ırkçılık. vb.
- Uygunsuz herhangi bir içeriği yüklemek veya paylaşmak (Örn. profil fotoğrafları, beatmap paylaşımları, profil detayları, kullanıcı bilgileri, vb.)

Susturmanın uzunluğu yapılan ihlalin ciddiyetine göre değişebilir. Susturmalar katlanarak artar, böylelikle süresi bir öncekine göre daha uzun olur. Eğer bir suç veya ihlal yeterince ağırsa veya oyuncu durmadan kuralları çiğniyorsa, uygulanacak ceza, susturulma yerine [hesabın kısıtlanması](/wiki/Help_centre/Account_restrictions) ile sonuçlanabilir.

## Referanslar

[^chat-cleanup]: [ppy tarafından yayımlanan bir blog yazısı (2012-12-17) "This Week in osu!"](https://blog.ppy.sh/post/38114063519/this-week-in-osu-5)
