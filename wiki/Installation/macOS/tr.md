# macOS için kurulum

Bu sayfa size macOS cihazınızda osu!'yu nasıl çalıştıracağınızı kabaca açıklayacaktır.

## Minimum sistem gereksinimleri

- macOS çalıştıran ortalama bir bilgisayar.

## osu!'yu kurmak

osu!'nun macOS sürümü deneyseldir. Oyun işlevsel bir şekilde çalışmayabilir, hatta açılmayabilir. Bu [eğitici video](https://www.youtube.com/watch?v=3ay221bMHNo) sizin aşağıdaki süreci anlamanıza yardımcı olacaktır.

1. Resmi olmayan [indirme sayfasına](https://osu.ppy.sh/community/forums/topics/682197) gidin, `osu!.app.zip` dosyasını indirin ve dizine çıkarın.
2. Bir uygulama gibi gözüken `osu!.app` klasörünü göreceksiniz. Üzerine sağ tıklayın, ve `Aç`'a tıklayın.
   - macOS uygulamanın tanımlanamayan bir geliştirici tarafından geliştirilmiş olarak tanıyabileceğinden, dosyaya çift sol tıklamanız onu açmayabilir. Sağ tıklamak ve `Aç`'ı seçmek bu sorunu çözecektir.
3. Yükleyici otomatik olarak çalışacaktır. Kurulum konumu değiştirilemez ve doğrudan `osu!.app` üzerine kurulur. `osu!.app`'i taşımanız onunla birlikte gelen tüm dosyaları da beraberinde taşıyacaktır. Klasör içerisindeki dosyaları görüntülemek için sağ tıklayıp `Paket İçeriğini Göster` seçeneğini de seçebilirsiniz.
4. Yükleyici tamamlandığında osu! açılacaktır. osu!direct kullanılarak birtakım başlangıç beatmapleri sizin için indirilecektir.
5. osu!, giriş yapmanızı veya kayıt olmanızı isteyecektir.
   - Eğer halihazırda bir hesabınız varsa, giriş yapın.
   - Eğer kayıt olmanız gerekiyorsa, [Kayıt](/wiki/Registration) sayfasına göz atın, ardından giriş yapın.
