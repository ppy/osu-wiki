# Yeni başlayanlar için kılavuz

osu! yeni başlayanlar kılavuzuna hoşgeldiniz. osu!'nun dünyası bazen son derece rekabetçi olabiliyor. İster kariyerinizi yükseklere taşıyacak o itici şeyi arıyor, osu!'da rekabetçi olmak istiyor, ya da sadece oyundan daha çok zevk almak için kendinizi geliştirmek istiyor olun, bu sizin için! Bu kılavuz kanatlanıp osu!'nun dünyasında süzülmeniz için ihtiyacınız olan her şeyi kapsayacaktır.

## Girdi Yöntemleri

*Ana sayfa: [Oyun Tarzları](/wiki/Gameplay/Play_style)*

Varsayılan olarak, pek çok oyuncu oyuna fare ile başlayacaktır, zira erişmesi en hızlı olan hedef alma aracı açık ara odur. Ama aslında imleci kontrol edip daireleri patlatmanın birden fazla yolu vardır:

- Fare
- Tablet
- Dokunmatik Ekran
- Klavyeyle Tıklamak

İmleci kontrol etmenin başka yolları da vardır (Wiimote, hareket sensörü, vb.) ancak bu kılavuzun çerçevesi gereği, yukarıda sabitlenen dört nokta üzerinde yoğunlaşacağız.

### Fare Oynanışı

Eğer fare ile oynamaya kararlıysanız, kablolu bir fare kullanmanız tutarlılık için tavsiye edilir, zira kablosuz farelerin bağlantıları kopabilir ya da takılabilirler. Herhangi bir fare işinizi görecektir elbette; oyunu bir milyoncudan aldıkları fare ile oynayanlar bile var! Aynı fareyi uzun süre kullanmakta da fayda var, o yüzden size uzun süre dayanacak bir fare almaya çalışın. Fare oynanışı şunlarda öne çıkar:

- Sıçramalar, özellikle dik açılar ve doğru açılarda.
- Tutarlılık ve isabet, "daha küçük" dairelere tıklamanızı kolaylaştırır.

Fare oynanışı genellikle şunda sorun yaşar:

- Arka arkaya ileri geri sıçramak

### Tablet Oynanışı

Eğer tablet kullanarak oynayacaksanız, tablette rahatça oynayabildiğiniz bir alan seçmeye çalışın. Eğer osu! için bir tablet satın alacaksanız, [Tablet satın alma](/wiki/Guides/Tablet_purchase) kılavuzunu incelemelisiniz. Ayrıca, birkaç tane ek uç satın alın, zira çabuk bitmeye meyilli oldukları için, özellikle aktif oynanış sırasında, ne zaman ihtiyacınız olacağı belli olmaz. Dairelere tıklamak için tabletin kendisini kullanabilseniz de, oyuncuların çoğu birazdan bahsedeceğimiz gibi klavyelerini kullanır. Tablet oynanışı şunlarda öne çıkar:

- İmleç kaymasız oynanış.
- Kusursuz hareket ve hız.

Tablet oynanışı genellikle şunda sorun yaşar:

- Dik açılı sıçramalar

### Dokunmatik Ekran Oynanışı

Nadir de olsa, hatrı sayılır bir oyuncu kitlesi dokunmatik ekran kullanarak oynuyor. Dokunmatik ekrana çok sert bastırmamalı ya da parmaklarınızla dokunuşunuza oldukça hassas bir ekran bulmalı, daha da iyisi düşük gecikmeli olan bir tanesini bulmalısınız. Bu kullandığınız ekranın ömrünü uzatmaya yardımcı olur. Dokunmatik ekran şunlarda öne çıkar:

- Uzun notalı dizileri tamamlamada ve dayanıklılık.
- Uzun aralıklı sıçramalar, özellikle köşeden köşeye.

Dokunmatik Ekran şunda sorun yaşar:

- İsabet, özellikle daha küçük notalarda.

### Klavyeyle Basmak

Fare, tablet ya da diğer herhangi bir girdi aygıtı ile birlikte dairelere tıklamak için klavyenizi (varsayılan olarak `Z` ve `X`) kullanabilirsiniz. Böyle yapmanın faydası fiziksel hareketi dağıtarak tıklama işini hedef alma aygıtınız ile yapmaktan ziyade iki ele dağıtmak, ve bunun sonucunda daha notaların daha hızlı geldiği bölümleri daha rahat geçmenize olanak sağlamaktır. Buna alışması biraz zaman sürer, ancak eğer dairelere klavye ile tıklamaya karar verirseniz, buna alışmaya erkenden başlamak iyi bir fikirdir.

## Oynanış Teknikleri

### İsabetlilik ve Zamanlama

osu! oynarken en önemli faktörlerden biri diğer ritim oyunlarında olduğu gibi zamanlamanızdır! Bu bağlamda, eğer çokça müzik dinlediyseniz, kapması kolay olsa gerek. İsabetlilik ve zamanlamanın amacı notalara doğru zamanda olabildiğince isabetli şekilde basmaktır.

Oyundaki her bir objenin bir varış çemberi (approach circle) vardır; vuruş dairesinin üstüne doğru kapanana büyük bir çember. Çember daireye vardığında, tıklama vakti gelmiş demektir! Eğer onlara dikkatinizi verirseniz, bazı notaların yarım vuruş ya da tam vuruş olup olmadığını, ya da bir sonraki nota için bekleyip beklememeniz gerektiğini anlamanıza yardımcı olacaktır.

Müzik, vuruşlar ve ritimler olarak çalışır. Bir mape başlarken (ya da daha oynamaya başlamadan önce) şarkının kulağa nasıl geldiğine dikkat edin, böylece dairelere tıklayarak eşlik edeceğiniz melodi hakkında oldukça iyi bir fikir edinebilirsiniz. Müziğe alışmak onda daha iyi zamanlama ve koordinasyon elde etmenize yardımcı olacaktır.

### Hedef Alma

osu! gibi üzerine tıklamalı bir oyunda, hedef alma bir başka önemli faktördür. Notalara doğru zamanda tıklamak eğer imlecinizi doğru yere getiremiyorsanız oldukça anlamsızdır. Bu durumda, bu alanda gelişmenin en etkin yolu basitçe oyunu oynamaktır. Gittikçe daha zorlaşan beatmapler oynamak da, notaların arası muhtemelen açılacağı için ekranda daha fazla hareket etmeniz ve notaları daha geniş açılardan tıklanamanız gerekeceğinden ötürü yardımcı olur.

osu! oynamadan hedef almanızı geliştirmenin en iyi yolu bilgisayarınızı istediğiniz girdi aygıtı aracılığı ile kullanmaktır. Eğer bir fare kullanıcısı iseniz dosyalara tıklayarak, ya da eğer bir tablet kullanıcısı iseniz bir şeyler çizerek pratik yapmaktan çekinmeyin. Kazandığınız koordinasyon ileride harikalar yaratacak!

### Hız

Bir noktadan sonra, daha zor zorluklara geldiğinizde, notalara daha hızlı tıklamanız gerekecek. Hızda gelişmek oldukça basittir; tek yapmanız gereken kendinizi daha hızlı tıklamak ya da klavye tuşlarına basmak için zorlamaktır. Elinizden geldiğince hızlı girdi yapmanız gereken oyunlar oynayabilirsiniz, Cookie Clicker gibi, ya da başka butonlara tıklama oyunları oynayabilirsiniz (Eğer Google'larsanız onları internette bulması oldukça kolaylar).

### Pratik

Bir başka ağır konu ise osu!'nun durmadan yükselen bir zorluk eğrisi olduğu ve bundan ötürü oyunda "kazanmak" diye bir şeyin olmadığı gerçeğidir. Onun yerine, kendinizi sürekli geliştirmeye odaklanacaksınız. Tek bir beatmapi tekrar tekrar oynamak yerine, eninde sonunda onların zorluk seviyesini aşmaya başladığınızda başka beatmaplere geçeceksiniz.

Gelişmenin en iyi yolu kendinize meydan okumaktır. Gittkçe daha da zorlaşan zorluklara alışmanın tek yolu kendi sınırlarınızın ötesini araştırmaktır. Sizin tomarla nota kaçırmanıza sebep olan bir beatmapi oynamak tam kombo ya da SS derecesi alabildiğiniz bir beatmapi oynamaya kıyasla nihayetinde daha fazla oynanış tecrübesi kazandıracaktır. Bu MMORPG'lere çokça benzer; düşman ne kadar zorsa, o kadar çok tecrübe alırsınız.

Sürekli nota kaçırmanıza sebep olan bir şey üzerinde pratik yapmaktan çekinmeyin. Meydan okumayı görmeniz, ve o meydan okumayı kazanmak için ne yapmanız gerektiğini görmeniz gerekli. Tuşlara daha hızlı basmanız mı lazım? Daha iyi zamanlamaya mı ihtiyacınız var? Notalara ilerlerken daha isabetli mi olmanız lazım? Bunların hepsi kendinize sorabileceğiniz sorular. Bu, cevabınızı çok daha hızlı bulmanıza yardımcı olacak ve deneyiminizin çok daha değerli olmasını sağlayacak.

## Oynanıştan daha fazlasını almak

### Üniversal Ofset

*Ana sayfa: [Offset Sihirbazı Nasıl Kullanılır](/wiki/Guides/How_to_use_the_Offset_Wizard)*

osu!'yu oynamak için kullandığınız aygıtlara bağlı olarak, vuruş dairelerinin müziğin ritmine tam olarak uymadığını fark edebilirsiniz. Bunu düzeltmek için, [Ayarlar](/wiki/Client/Options) menüsündeki üniversal ofset değerini değiştirebilirsiniz. Üniversal ofset beatmaplerin ilk notasının ne zaman ortaya çıkacağını (ister daha erken ister daha geç) değiştirir, bu da beatmaptaki diğer bütün notaların aynı miktarda gecikmesine sebep olur. Negatif bir değer notaların biraz daha geç, pozitif bir değer ise daha erken ortaya çıkmalarına sebep olur.

[Ayarlar](/wiki/Client/Options) menüsünden erişebileceğiniz [Offset Sihirbazı'nda](/wiki/Client/Options/Offset_Wizard), örnek bir şarkı üstüne metronom vuruşları eklenmiş şekilde çalmaya başlayacak. Yukarı/Aşağı ok tuşları ya da fare tekerleğinizi kullanarak metronomun vuruşları çubuklar orta çizgiyi geçtiği anda eşleşene kadar kademeli olarak ofseti ayarlayın.

Bir beatmapi oynarken ekranın en altında Vuruş Çizgisi grafiğini göreceksiniz. Bir notayı basmak ne kadar isabetli olarak bastığınıza göre değişecek şekilde beyaz bir çubuğun belirmesine sebep olacaktır. Eğer bütün vuruşlarınız merkezin sol tarafında ise, üniversal ofseti biraz arttırmayı deneyin. Eğer hepsi sağ tarafta ise, azaltmayı deneyin.

Hoşunuza gidene kadar üniversal ofseti değiştirin. Doğru değeri bulmak ortalama isabetliliğinizi arttırmanıza yardımcı olacaktır!

### Hassas girdi

*Ayrıca bakınız: [Ayarlar](/wiki/Client/Options#mouse)*

Oyunun sıkça gözardı edilen özelliklerinden biri de Hassas Girdi fonksiyonudur. Bu girdi aygıtınızın doğrudan osu! tarafından okunmasını sağlar. Bunu sizler de eğer Windows'un fare imlecinize yaptığı muameleden hoşnut değilseniz kullanabilrisiniz, özellikle tablet kullanıcıları için tavsiye edilir. Gidip onunla birkaç beatmap oynamayı deneyin, çok daha rahat olduğunuzu fark edebilirsiniz.

### Temalar

*Ayrıca bakınız: [Tema yapımı](/wiki/Skinning)*

Seçmek için çok, pek çok tema var; onları forumlarda bulabilir, sohbete linklenmiş şekilde bulabilir, ya da başka kullanıcılara sorarak bulabilirsiniz! Bunlar oynanışınızı geliştirmeyecek olsalar da, sizi motive edebilirler, ya da osu!'yu oynamayı gözleriniz için daha kolay kılarlar. Ya da, eğer osu! kullanıcı arayüzünün büyük kısmını istemiyorsanız, daha minimal bir yaklaşıma sahip bir tema bulabilirsiniz. [Prolar](https://osu.ppy.sh/community/forums/topics/87675) tarafından yapılmış temalar bile bulabilir ve onların temalarını başarılı kılanın ne olduğunu kendiniz görün. Bazı temalar görmeyi kolaylaştırmak için, bazıları ise yalnızca tuhaf olmaları ve eğlencesine yaratılmıştır. Heyhat, temalar yalnızca osu!'dan daha çok zevk almanıza yardımcı olacak ve sıralamarda yükselme deneyiminizi biraz daha iyileştirecek yollardan biri. ;)

## Yeni Başlayanlar için Mapler

Bunlara da bir şans tanıyın. Bu beatmapler en kolaydan en zora gidecek şekilde sıralanmışlardır, o yüzden listenin bir yerinden başlayıp kendi temponuzda bitirin!

### Başlangıç

Maceranıza aşağıdaki beatmapler ile başlayabilirsiniz!

- [GReeeeN - Ai Uta (Taiko Cut) (arken1015) \[Kantan\]](https://osu.ppy.sh/beatmapsets/15901#osu/57281)(0.83 Yıldız)
- [TOKINE - Soko ni Aru Mono (xierbaliti) \[Easy\]](https://osu.ppy.sh/beatmapsets/16789#osu/67008)(0.99 Yıldız)
- [Rammstein - Mein Herz brennt (Piano Instrumental) (Sieg) \[Easy\]](https://osu.ppy.sh/beatmapsets/92617#osu/250553)(1.00 Yıldız)
- [fripSide - a little christmas time (Darksonic) \[Easy\]](https://osu.ppy.sh/beatmapsets/64549#osu/191008)(1.03 Yıldız)
- [Yoko Shimomura - A Twinkle in the Sky (MoodyRPG) \[Easy\]](https://osu.ppy.sh/beatmapsets/78896#osu/220650)(1.05 Yıldız)
- [Sean Paul - She Doesn't Mind (Daniel Ngo Remix) (BounceBabe) \[Easy\]](https://osu.ppy.sh/beatmapsets/51859#osu/158917)(1.08 Yıldız)
- [Anamanaguchi - This is the End (Kurai) \[Average Joe\]](https://osu.ppy.sh/beatmapsets/21525#osu/74686)(1.09 Yıldız)
- [Infected Mushroom - The Pretender (Nemis) \[Easy\]](https://osu.ppy.sh/beatmapsets/82912#osu/240979)(1.10 Yıldız)
- [Do As Infinity - Fukai Mori (Andrea) \[Easy Dan\]](https://osu.ppy.sh/beatmapsets/7065#osu/49478)(1.11 Yıldız)
- [Nishiura Tomohito - Shop (samplefish) \[Easy\]](https://osu.ppy.sh/beatmapsets/166239#osu/404645)(1.13 Yıldız)
- [Angela Chang - Aurora (Pasha_Khvan97) \[Easy\]](https://osu.ppy.sh/beatmapsets/162578#osu/397975)(1.14 Yıldız)

### Acemi

Biraz oynadıktan sonra, şu beatmapleri deneyin.

- [Mutsuhiko Izumi - Russian Snowy Dance (Chocopikel) \[Easy\]](https://osu.ppy.sh/beatmapsets/38872#osu/124348)(1.21 Yıldız)
- [goreshit - o'er the flood (grumd) \[Easy\]](https://osu.ppy.sh/beatmapsets/51972#osu/177139)(1.22 Yıldız)
- [Hatsune Miku - Electric Love (Short Ver.) (KayeSara) \[Easy\]](https://osu.ppy.sh/beatmapsets/44591#osu/141749)(1.25 Yıldız)
- [DJ YOSHITAKA feat. Hoshino Kanako - MAX LOVE (Mythol) \[Easy\]](https://osu.ppy.sh/beatmapsets/61846#osu/186601)(1.28 Yıldız)
- [Akcent feat. Edward Maya - That's My Name (Barney Stinson) \[Easy\]](https://osu.ppy.sh/beatmapsets/41857#osu/132838)(1.28 Yıldız)
- [Hatsune Miku - Do-re-mi-fa Rondo (Sylphi) \[Easy\]](https://osu.ppy.sh/beatmapsets/46800#osu/163457)(1.28 Yıldız)

### Zorlu

Kendinizi zorlayıp bir meydan okuma üstlenmek mi istiyorsunuz? Bunları deneyin!

- [DJ Fresh - Gold Dust (galvenize) \[Easy\]](https://osu.ppy.sh/beatmapsets/28107#osu/96042)(1.32 Yıldız)
- [Kyary Pamyu Pamyu - Ninjya Re Bang Bang (IchiGUN) \[Easy\]](https://osu.ppy.sh/beatmapsets/83333#osu/230174)(1.36 Yıldız)
- [Carly Rae Jepsen - Call Me Maybe (Nightcore Mix) (Bakari) \[Easy\]](https://osu.ppy.sh/beatmapsets/56071#osu/172736)(1.36 Yıldız)
- [Kicks N Licks Feat. Nicole Millar - Own The Night (MitiS DnB Remix) (Ami) \[Easy\]](https://osu.ppy.sh/beatmapsets/149045#osu/368307)(1.45 Yıldız)
- [Gentle Stick X M2U - Hades in the Heaven (AngelHoney) \[Easy\]](https://osu.ppy.sh/beatmapsets/114488#osu/318994)(1.46 Yıldız)

## Daha Ötesi

Burada sıralanmış beatmapler size zor gelmemeye başladığında durmayın. Daha yüksek zorluk seviyelerindeki mapleri bulun ve devam edin. [Tavsiye edilen zorluğa göre](https://osu.ppy.sh/beatmapsets?c=recommended) beatmapleri aratmayı bile deneyebilirsiniz, zira bu bundan sonra nereye gitmeniz gerektiği hakkında sizlere bir fikir verecektir. Diğer oyunculara gelişmek hakkında soru sormaktan çekinmeyin, zira büyük ihtimalle onlar da iyi insanlar olup onların da osu! dünyası maceralarının başladığı, kendilerinin de eğlenerek oynadıkları bir beatmap paylaşacaklardır. Son olarak, ama en önemlisi, eğlencenize bakın!
