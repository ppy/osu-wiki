# Bir beatmap işbirliği nasıl başlatılır

İşbirlikleri (collaboration/collab) başarması en zor beatmap oluşturma türlerinden biridir. Dahil edilecek çok fazla faktör var... İşte bir işbirliği yaratırken göz önünde bulundurulması gereken ipuçlarından bazıları:

## Emin olun

Bu ne demek?

- Hangi **şarkıyı** seçeceğinizden emin olun.
- **Parçaları ayırdığınızdan ve araları hesaba kattığınızdan** emin olun. (Parçaları eşit dağıtabildiğinizde çok daha eğlenceli olur.)
- İkinizin de **beatmap ayarlarında** ortak karar kıldığından emin olun.
- Hangi **mapperları** yanınızda istediğinizden ve bir mapi göndermeden önce onlara sorduğunuzdan emin olun. (Nezakettendir.)
- Bir işbirliğine girdiğinizde **sonuna kadar dayanabileceğinizden** emin olun. (Yani kendinizin devam edebileceğinden ve işbirliğindeki herkesin pür dikkat ve her daim orada olduğundan emin olun)

Bu adım, özünde, bir işbirliğine girmenin sizin için doğru şey olup olmadığını doğrulamak içindir. Bundan sonra, yukarıdaki noktalardan dallanır.

## Şarkı Seçimi

Kolaylıkla göz ardı edilebilen, edildiğinde tehlikeli olan bir adım.

- Hepinizin ortak karar kılabileceği bir şarkı seçin.
- Zamanlama her zaman önemlidir.
- İşbirlikleri için genellikle müziğinde belirgin değişiklikleri olan ya da belirgin parçaları olan şarkılar seçilir.

## İş bölümü

Birlikte çalıştığınız diğer kişinin/kişilerin rahatça maplemeye başlayabileceği parçalara sahip olmak çoğunlukla iyidir.

- Öncelikle, şarkının kendinizin olarak belirlediğiniz kısmına yer işaretleri bırakmanız tavsiye edilir. Tercihen olabildiğince eşit bir şekilde.
- Beatmapi yaratmaya kim başlarsa başlasın, beatmapinizin kendi kısımlarınızı tek seferde yapmaktan ziyade baştan sona ilerlemek çok daha kolaydır. Böylece akışı ve oynanışı görmek çok daha kolaydır.
- Boşlukları hesaba katmayı aklınızda tutun. **Pek çok kişi bunu unutur.**

## Map Ayarları

Eğer map ayarlarında karar kılamazsanız...canınız çok yanacak.

- Slider Hızında karar kılın. Bu Last Time Travel ve Gonna Be Here için çok acı bitti.
- Mesafe aralığına ve kilidinin kullanımı hakkında ortak karar alın. [Be Your Wings](https://osu.ppy.sh/beatmapsets/8518) beatmapine bakın.
- Zorluk seçeneklerine ortak karar kılın.

## Mapperlar

İşte burası herkesin aklını kaybettiği yer. Hayalini kurduğunuz mapperları yanınıza almak pek kolay olmayabilir ancak olur da alırsanız, başlamadan önce her açıdan hazır olmalısınız.

- Kendi mapleme yeteneklerinizi geliştirin. Anahtar noktalardan biridir. Eğer işbirliği yapacağınız kişi sizin nasıl maplediğinizi beğenmezse... İşbirliğine elveda diyebilirsiniz.
- Kendinize benzer stilde mapleyen birini seçin. Maplerken benzer akışa sahip olmak sıklıkla işi kolaylaştırır.
- Birbirinizle kolaylıkla iletişime geçebileceğinizden emin olun... **Bu önemli çünkü beraber çalıştığınız kişiler herhangi bir sebepten ötürü kaybolurlarsa, tek başınızasınız.**

İyi bir mapin zaman aldığını ve potansiyelinin zirvesinde olduğunu aklınızdan çıkartmayın. İşbirlikleri, sıkça dereceli olması en zor olan maplerdir. Sebeplerinden birkaçı şunlardır:

- Birden fazla mapper ile çalışıyorsunuzdur, ve eğer modlayıcılardan (modderlardan) birisi o mapperın bölümünde bir hata bulursa, o mapper bunu çözmek zorundadır.
- Parçalar birbirleri ile çatışabilir ve beatmapin akışı başarıyla aktarmak için zorlayıcı olabilir.
- İşbirlikleri başlaması ve bitirmesi en zor olan beatmaplerdir.

Sakın unutmayın, işbirlikleri, her ne kadar başlaması ve sürdürmesi karışık olsalar da, bittiklerinde en ödüllendirici olanlardır.
