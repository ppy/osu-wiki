---
no_native_review: true
---

# Посібник по роботі з osu! wiki

Дякуємо за вашу зацікавленість в покращенні osu! wiki! У цій статті крок за кроком описано, як зробити ваш внесок. У випадку, якщо ви знайомі з GitHub, можете спокійно виконувати все за стандартами feature-branch workflow для пропонування змін, перейшовши відразу до секції [самоперевірки](#self-check).

Від нових учасників не очікують знання GitHub або [git](https://git-scm.com/), оскільки ці інструменти в основному орієнтовані на розробників. Не хвилюйтеся, якщо ви щось не зрозумієте з першого разу — [мейнтейнери wiki](/wiki/People/osu!_wiki_maintainers), вкажуть вам правильний напрямок, або виправлять щось за вас.

У випадку, якщо вам потрібні поради на будь-якому етапі, не бійтеся запитати про це у каналі `#osu-wiki` на [osu! Discord сервері](/wiki/Community/Discord_servers#official).

## Сфери зацікавленості

Якщо ви бажаєте допомогти, але не знаєте з чого почати, перегляньте статтю [Підтримка osu! wiki § Повсякденні справи](/wiki/osu!_wiki/Maintenance#routines), щоб  побачити список завдань, які потрібно виконувати регулярно, а також способи як допомогти іншим редакторам. Щоб ознайомитися з мовою форматування, яка використовується на wiki, перегляньте статтю Адама Прітчарда — [Шпаргалка по Маркдауну](https://github.com/adam-p/markdown-here/wiki/Markdown-Cheatsheet).

## Редагування wiki

*Для узагальненого процесу роботи, перегляньте [GitHub flow - Github Docs](https://docs.github.com/en/get-started/quickstart/github-flow)*

Статті osu! wiki зберігаються на [GitHub][osu_wiki]. Щоб зробити свій внесок у розробку, виконайте наступні кроки:

0. [Створіть](https://github.com/signup) акаунт GitHub.
1. Відкрийте репозиторій [`ppy/osu-wiki`][osu_wiki] і натисніть `Fork` в правому верхньому куті, щоб зробити контрольовану копію wiki. Щоб повернутися до вашого форку, перейдіть до [`ppy/osu-wiki`][osu_wiki] і натисніть `Fork` знову.
   - Якщо ви зробили форк давніше, синхронізуйте його відповідно до статі [Найкращі практики § Синхронізація форку](/wiki/osu!_wiki/Contribution_guide/Best_practices#синхронізація-форку).
2. Прочитайте статтю [Найкращі практики § Внесення змін](/wiki/osu!_wiki/Contribution_guide/Best_practices#внесення-змін) і виконайте необхідні правки. Ви можете використовувати будь-який застосунок на ваш вибір, але osu! wiki має детальну інструкцію для двох середовищ:
   - [GitHub веб-орієнтований редактор](/wiki/osu!_wiki/Contribution_guide/GitHub_web-based_editor) (онлайн, інсталяція не потрібна).
   - [GitHub Desktop](/wiki/osu!_wiki/Contribution_guide/GitHub_Desktop) (оффлайн, надає більше контролю).

## Самоперевірка {id=self-check}

Коли ви завершите редагування, виділіть трішки часу для перевірки вашої роботи. Скористайтеся наступним чек-лістом:

- **Тон подання**: статті osu! wiki, окрім рідкісних виключень, повинні бути написані нейтральним регістром.
- **Стиль і граматика**: статті повинні бути зрозумілими і не потребувати від читача значних розумових зусиль. Будьте послідовними і уникайте надто складних та неочікуваних речень. Використовуйте редактори із вбудованою перевіркою орфографії, такі як [Google Docs](https://docs.google.com), щоб виявляти опечатки чи синтаксичні помилки.
- **[Паритет вмісту](/wiki/Article_styling_criteria/Writing#content-parity)**: переклади повинні мати таку саму інформацію, як і оригінальні статті (відмінності в пунктуації, словах, або форматі очевидно, очікувані). Замість зміни вмісту перекладу, [вікдрийте нове питання](https://github.com/ppy/osu-wiki/issues/new), або додатковий пул реквест для оригіналу, якщо ви вважаєте його незавершенним, неточним, або застарілим.
- **Структура та оформлення**: для попереднього перегляду вашої статті використовуйте такі інструменти як [jbt's Markdown Editor](https://jbt.github.io/markdown-editor/), щоб переконатися, що ваша стаття виглядає саме так як ви хотіли.
- **Всі зображення та інші не текстові файли** повинні бути [менші 1 мегабайту](/wiki/Article_styling_criteria/Formatting#file-size). **Знімки екрану** повинні використовувати стандартний скін osu! і [конкретні налаштування](/wiki/Article_styling_criteria/Formatting#screenshots-of-gameplay), а також мати максимальне співвідношення сторін 1280х720.

Для більш конкретних стандартів написання і оформлення, перегляньте сторінку [критерії стилізації статті](/wiki/Article_styling_criteria). Не варто читати її всю за раз, оскільки людина, яка буде оглядати вашу статтю, ймовірно вкаже чи потрібно щось виправити.

## Пул реквест

Після того, як внесені зміни були добре перевірені, внесені і запушені до вашого форку, вам потрібно запропонувати їх для мейнтейнерів wiki відкривши пул реквест:

1. У **вашому форку** osu! wiki, знайдіть випадаючий список на якому написано `master↓` та оберіть гілку з вашими змінами.
2. Натисніть кнопку `Contribute↓` та оберіть `Open pull request`.
3. Опишіть деталі відповідно до статті [Найркащі практики § Відкриття пул реквесту](/wiki/osu!_wiki/Contribution_guide/Best_practices#відкриття-пул-реквесту) і натисніть `Create pull request`.

## Огляд {id=review}

Всі зміни, які вносяться до osu! wiki — модеруються. Під час цього етапу, інші учасники вказують на можливі помилки і шляхи їх вирішення у розмовній формі, або безпосередньо редагуванням вашого пул реквесту. Так само як і в будь-якому рецензуванні, вам потрібно адресувати коментарі [використовуючи пропозиції](/wiki/osu!_wiki/Contribution_guide/Best_practices#застосування-оглядів), або пояснюючи чому ви би хотіли зробити по своєму.

Якщо ніхто не перевірив ваш пул реквест за декілька днів, спробуйте наступне:

- Переконайтеся, що ви розібралися з усіма пропозиціями — люди можуть чекати вашої відповіді.
- Запитайте інших редакторів osu! wiki на [osu! Discord сервері](/wiki/Community/Discord_servers#official) (канал `#osu-wiki`), або у коментарях на GitHub.
- Щоб отримати допомогу з прекладом, перегляньте декілька вже об'єднаних пул реквестів для вашої мови та зв'яжіться з їх авторами, або людьми які робили огляд ([приклад запиту GitHub](https://github.com/ppy/osu-wiki/pulls?q=is:pr+is:merged+[UK])).
- Попросіть друзів переглянути ваш переклад!

На додаток до процесу ручної перевірки, репозиторій osu! wiki має [набір автоматизованих перевірок](/wiki/osu!_wiki/Maintenance#ci-checks), які переконуються, що ваші зміни відповідають загальному стилю та не мають помилок оформлення. Щоб дізнатися їх статус, відкрийте вкладку `Actions` вашого пул реквесту і перегляньте діагностуючі повідомлення під помилками, якщо вони є.

## Злиття

Ваші зміни згодом будуть переглянуті одни з тих, [хто підтримує wiki](/wiki/People/osu!_wiki_maintainers), зазвичай після огляду від інших учасників. Якщо нічого не відбулося після достатньо тривалого періоду, поставте питання в коментарях пул реквесту, або в каналі `#osu-wiki` на [osu! Discord сервері](/wiki/Community/Discord_servers#official). Ваші зміни появляться на osu! wiki, невдовзі після злиття (у рідкісних випадках, це може зайняти до п'яти годин).

[osu_wiki]: https://github.com/ppy/osu-wiki
