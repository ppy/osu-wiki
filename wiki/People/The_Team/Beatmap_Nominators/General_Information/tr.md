---
outdated: true
outdated_since: c9e47b003f20913c351fb30ea576441c1498ca51
---

# Beatmap Aday Göstericiler için genel bilgi

Bir [Beatmap Aday Gösterici](/wiki/People/Beatmap_Nominators) misiniz, ya da olmak mı istiyorsunuz? Eğer öyleyse, doğru yere geldiniz! Bu makale yeni bir Beatmap Aday Gösterici olarak bilmeniz gereken bütün genel bilgileri içermektedir.

## Önemli bağlantılar

- [Beatmap Aday Gösterici Kuralları](/wiki/People/Beatmap_Nominators/Rules): Çeşitli eylemlerin nasıl ele alındığının, aynı zamanda nelerin yapılmaması gerektiğinin altını çizer - bunları çiğnemekten kaçınmak isteyebilirsiniz, bu yüzden dikkatlice okuyun! Eğer emin olmadığınız bir şeyler varsa her daim bir [Aday Gösterme Denetleme Takımı](/wiki/People/Nomination_Assessment_Team) üyesine sorabilirsiniz, size seve seve yardımcı olacaklardır.
- [Mapleme ve Modlama Etik Davranış Kuralları](/wiki/Ranking_Criteria/Code_of_Conduct): Bir Beatmap Aday Gösterici olarak, sizden diğerlerinin örnek aldığı ve saygı gösterdiği topluluğun örnek bir figürü olmanız beklenir, dolayısıyla yetkilerinizi kötüye kullanmanız uyarılmanıza veya hatta atılmanıza neden olabilir.
- [Derecelendirme Kriterleri](/wiki/Ranking_Criteria): Eğer zaten bir Beatmap Aday Göstericiyseniz, bu size tanıdık gelecektir. Esasen, ne tür maplerin Dereceli bölümünde izin verilip verilmediğini açıklar, ve aynı zamanda kişilerin çoğu durumuda uyması gereken birtakım yönergeleri de içerir.
- [Beatmap Vetoları Hakkında Bilgilendirme](/wiki/People/Beatmap_Nominators/Beatmap_Veto): Derecelendirme Kriterlerinin kurallarını ve yönergelerini çiğnemese de kalitesinden öznel bir endişe duyulan, ancak bunun ilgili beatmapi Dereceli bölümü için uygunsuzluk oluşturacağını hissettiğiniz beatmapler için beatmap vetosu sizin beatmapi Niteliklendirilmeden alıkoymanızı sağlar.
- [Mapset Verifier](https://osu.ppy.sh/community/forums/topics/943895): NAT üyesi [Naxess](https://osu.ppy.sh/users/8129817) tarafından oluşturulan bir araç. Bu araç geniş bir derecelendirilemez sorunlar yelpazesini kontrol eder, aynı zamanda yeniden kontrol ederken kolaylık sağlaması için mapleri kolayca karşılaştırmak amacıyla bir anlık görüntü özelliği barındırır. **Bu, sizin beatmapi kendinizin kontrol etmesinin yerini almamalı**, bunun yerine hiçbir şeyin gözden kaçıp kaçmadığını iki kez kontrol etmeye yardımcı olan bir araç olarak kullanılmalıdır.

## Beatmap Aday Gösterici yetkileri

Bir mapin derecelendirme sürecinden geçerken geliştiğinin göstergesi olan aday göstermeler ve aday gösterim sıfırlamalar, bir Beatmap Aday Göstericinin mapleri kontrol ederken sarfettiği eforun kanıtıdır. Bir Beatmap Aday Gösterici olarak bu araçlara sahipsiniz ve onları akıllıca kullanmalısınız.

### Aday göster

![aday göster butonu](img/nominate.png)

**Bu buton sizin beatmapleri aday göstermenizi sağlar.** Bir beatmapi aday göstermek için, map setinin en az 5 Gaza sahip olması ve çözüme kavuşmamış herhangi bir Sorun veya Öneri damgası bulundurmaması gerekir. Bunu yerleştirmeden önce, diğer oyun modları dahil, tüm zorluklardan memnun kaldığınızdan emin olun. Eğer beatmap seti daha önceden veto edilmişse map setini ileriye taşımadan önce vetonun çözüme kavuştuğundan emin olmalısınız. Bir beatmap 2 aday göstermeye sahip olduğunda, Nitelikli olur ve derecelendirme sırasına geçer.

### Diskalifiye et ya da aday gösterim sıfırla

![diskalifiye ve sıfırla butonları](img/reset_dq.png)

**Bu, sizin derecelndirme sürecindeki bir beatmapin ilerlemesini sıfırlamanızı sağlar.** Eğer bir beatmap henüz aday gösterilmiş ya da nitelikli olmuş ise, bir aday gösterici olarak size Sorun damgası yerleştirerek beatmapin aday gösterimini/gösterimlerini sıfırlama yeteneği verilmiştir. Eğer beatmap nitelikli ise, sadece bir asil Beatmap Aday Gösterici tarafından diskalifiye edilebilir. Bu seçenekler genellikle beatmapte derecelendirme için göz önünde bulundurulmadan önce değinilmesi gereken büyük çaplı ya da derecelendirilmez bir sorun olduğunda kullanılır.

Bir Beatmap setini Diskalifiye ederken atılması gereken adımlar:

- Doğru set için beatmap tartışmasında olduğunuzdan emin olun.
- Metin kısmı içerisine diskalifiye etme nedeninizi yazın. Tartışma sayfasının en üstünde gösterileceği için ilk satırın diskalifikasyonu kısaca özetlediğinden emin olun.
- Eğer diskalifikasyon bir rapor ile bağlantılıysa, alakalı beatmap tartışma gönderisini/gönderilerini linkleyin.
- Metin kısmının altındaki ("Sorun" butonunun yerini alan) **Diskalifiye** butonuna basın.

Bu yetkiye eklenti olarak, sizin izin vermenize ya da veto arabulucuları tarafından vetonun reddedilmesine kadar bir beatmapin yeniden aday gösterilmesini önlemek adına [beatmapi veto edebilirsiniz](/wiki/People/Beatmap_Nominators/Beatmap_Veto). Ancak, bir veto yerleştirmek sorunu mapper ile düzgünce tartışmanız ve fikir birliğine varmanızı gerektirir. Sorunu ilk Aday Gösterici ile tartışmanız sizin için faydalı olabilir ve size konu üzerinde farklı bir bakış açısı kazandırabilir, ancak bunu yapmak zorunda değilsiniz.

## İlave Beatmap Aday Gösterici işlevleri

Beatmapleri aday gösterebilmeye veya onların aday gösterimlerini sıfırlamaya ek olarak, Beatmap Aday Göstericilerin diğer işlevleri de mevcuttur.

### Veto arabuluculuğu

Bir veto arabuluculuğu başlatıldığında, Beatmap Aday Göstericilerden rastgele seçilen bir jüri oluşturulur. Eğer siz veto arabuluculuğu için seçilen üyelerden biriyseniz, NAT size [BN Websitesini](http://bn.mappersguild.com) kullanarak nasıl oylayacağınız hakkında ek bilgi içeren bir mesaj gönderecek. Eğer katılamayacak durumdaysanız, bir NAT üyesine haber verin ki başka bir Beatmap Aday Gösterici sizin yerinize jüriye seçilebilsin.

### Kalite Güvencesi Yardımcıları

Kalite Güvencesi Yardımcıları, Beatmap Aday Göstericilerden nitelikli beatmaplerdeki sorunları aktif olarak kontrol eden gönüllülerdir. Asil Beatmap Aday Göstericiler her zaman için katılabilir.

Kalite Güvencesi Yardımcılarının Trello panosu [buradan](https://trello.com/b/iEsda45d/quality-assurance-helpers) görüntülenebilir.
