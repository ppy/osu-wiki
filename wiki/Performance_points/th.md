---
outdated_translation: true
outdated_since: b0dbd398396a49d6f8e793dfa279b0c0e65937f1
---

# Performance points

**Performance points** (หรือเรียกสั้น ๆ ว่า **pp**) มีจุดมุ่งหมายในการแสดงการพัฒนาของผู้เล่นใน osu!

มันมีจุดมุ่งหมายที่จะแสดงความสามารถของผู้เล่น โดยจะดูจากเวลาที่ใช้เล่นไปทั้งหมด จนถึงการคำนวณความสามารถจริง ๆ ของผู้เล่น ซึ่งค่านี้จะนำมาจากการคำนวณคะแนนที่ขึ้นอยู่กับระดับความยากและคะแนนที่ผู้เล่นได้ใน [บีทแมพ(beatmap)](/wiki/Beatmap) นั้น ๆ

## ประวัติ

ระบบนี้มีการนำมาใช้แบบเปิดเผยครั้งแรกในช่วงปี 2012 ซึ่งในตอนนั้นคนรู้จักระบบนี้ในนามว่า โปรเจค *'???'* เท่านั้น และระบบนี้ก็มีการตั้งชื่อไม่นานหลังจากนั้น

หลังจากนั้น ระบบนี้ก็เป็นที่รู้จักกันในนามว่า pp (ที่ย่อมาจาก "performance points") ระบบใหม่นี้จุดมุ่งหมายที่จะเปลี่ยนการนับคะแนนจากการดู[คะแนน](/wiki/Gameplay/Score)รวมเฉย ๆ เป็นสิ่งที่แสดงความสามารถที่แท้จริงของผู้เล่น ซึ่งหลังจากการเปิดตัว ระบบนี้ก็ได้รับการตอบรับอย่างดีจากฐานผู้เล่นในระยะเวลานั้น

ไม่กี่เดือนหลังจากการเปิดตัว ระบบนี้ก็ได้มีการมาใช้อย่างเต็มที่ในอัปเดต osu! 20120722-24่ เพื่อนำมาใช้แทนระบบคะแนน [Ranked](/wiki/Beatmap/Category#ranked) แบบเก่า คะแนนใหม่จะถูกคำนวณทุก ๆ 30 นาที และหลังจากนั้นในเดือนสิงหาคม ได้มีการพัฒนาให้มีการอัปเดตแบบ real-time

*โน้ต: ppv1 คือระบบ Performance Point แบบแรก ซึ่งมีบันทึกการเปลี่ยนแปลงที่สามารถพบเจอได้ที่ [กระทู้นี้](https://osu.ppy.sh/community/forums/topics/92185)*

ระบบดังกล่าวมีการใช้งานมามากกว่า 1 ปี จนกระทั่ง [Tom94](https://osu.ppy.sh/users/1857058) ผผู้พัฒนาระบบคำนวณคะแนน *osu!tp* ได้เข้าร่วม [ทีมงาน osu!](/wiki/People/osu!_team) และได้นำระบบของเขามาใช้ และมีการตั้งชื่อระบบนี้ว่า *ppv2* และมีการเปิดตัวให้ใช้เมื่อวันที่ 27 มกราคม 2557 และระบบเก่าก็ถูกเปลี่ยนชื่อเป็น *[ppv1](/wiki/Performance_points/ppv1)*
ppv2 กำลังถูกใช้งานอยู่ขณะนี้ ซึ่งการอัปเดตเกี่ยวกับระบบนี้จะถูกประกาศไว้ที่ [บันทึกการเปลี่ยนแปลง](https://osu.ppy.sh/p/changelog?category=pp)

## การคำนวณ

การคำนวณ Performance points จะขึ้นอยู่กับระดับความยากของบีทแมพ ซึ่งจะถูกคำนวณโดยอัลกอริทึมที่จะแตกต่างกันไปในแต่ละ [เกมโหมด](/wiki/Game_mode)

ระดับความยากของบีทแมพที่ผู้เล่น เล่นอยู่จะเป็นตัวกำหนด pp ที่ได้ตอนท้าย ตามการออกแบบสูตรคำนวณจะใช้ 4 ค่าหลัก ซึ่งประกอบไปด้วย **[การเล็ง](#การเล็ง)** **[ความเร็ว](#ความเร็ว)** **[ความแม่นยำ](#ความแม่นยำ)** และ **[ความเครียด](#ความเครียด)** ซึ่งหลังจากนั้นค่าทุกอย่างจะถูกนำมารวมกันและ จะแสดงผลลัพธ์โดยรวมที่จะขึ้นอยู่กับ [ระดับความยาก](/wiki/Beatmap/Difficulty) และประสิทธิภาพของผู้เล่นในแมพนั้นนั้น

หลังจากนั้น คะแนนจะถูกนำมา "ถ่วงน้ำหนัก" กับคะแนนอื่น ๆ เพื่อที่จะมั่นใจว่าคะแนนที่ดีที่สุดเท่านั้น ที่จะมีผลกับค่าประสิทธิภาพรวมของผู้เล่น เป้าหมายของ[*การชั่งน้ำหนัก*](#ระบบการถ่วงน้ำหนัก)คือการป้องกันการเล่นแมพง่าย ๆ อย่างต่อเนื่อง เพื่อที่จะได้ pp โดยการลดจำนวน pp ที่ได้จริง ๆ โดยจะอ้างอิงจากคะแนนสูงสุดของผู้เล่น

*โน้ต: pp จำนวนน้อยจะถูกให้โดยอ้างอิงจากจำนวน แมพที่ถูกจัดอันดับแล้ว ที่คุณทำคะแนนไว้*

### ระบบการถ่วงน้ำหนัก

เป็นสูตรคำนวณง่าย ๆ ที่ใช้ในการคำนวณปริมาณของค่าประสิทธิภาพที่ได้ ตัวสูตรนั้นใช้เพื่อลดจำนวน pp ที่ได้ โดยอ้างอิงจากคะแนนสูงสุดของผู้เล่น โดยสูตรคิดมีดังนี้

`pp รวม = p * 0.95^(n-1)`

ซึ่งสูตรข้างบนนั้น *p* แสดงถึงคะแนน pp ที่ผู้เล่นได้ในการเล่น(ก่อนชั่งน้ำหนัก) และ *n* คือลำดับของ `คะแนนที่ดีที่สุด` ของผู้เล่นเช่น ถ้าคะแนน 5 อันดับสูงสุดของผู้เล่นคือ 110pp 100pp 100pp 90pp และ 80pp ดังนั้นคะแนนที่ถูกชั่งน้ำหนักจะเป็น 110pp 95pp 90pp 77pp และ 65pp

### การเล็ง

*การเล็ง* คือค่าหลักที่จะคำนวณว่ามันยากขนาดไหนที่จะกดโดนโน้ตต่าง ๆ ในบีทแมพ

ปัจจัยต่าง ๆ เช่น [อัตราการเข้าใกล้](/wiki/Beatmap/Approach_rate) และ [ม็อด](/wiki/Gameplay/Game_modifier) บางส่วน (โดยเฉพาะ [Flashlight](/wiki/Gameplay/Game_modifier/Flashlight) [Hidden](/wiki/Gameplay/Game_modifier/Hidden) และ [Hard Rock](/wiki/Gameplay/Game_modifier/Hard_Rock)) ซึ่งจะทำให้การขยับ cursor ได้อย่างรวดเร็วและแม่นยำได้ยากมากขึ้น และส่งผลต่อ pp ที่จะได้

ในส่วนของ [osu!](/wiki/Game_mode/osu!) บีทแมพที่มี [jumps](/wiki/Beatmap/Pattern/osu!/Jump) ที่ใหญ่จะถือว่าเป็นบีทแมพที่ต้องใช้ "การเล็งสูง" และส่วนมากจะให้ pp จำนวนมาก คล้าย ๆ กันในส่วนของ [osu!catch](/wiki/Game_mode/osu!catch) บีทแมพที่มี hyperdash เยอะจะถูกพิจารณาในทำนองเดียวกัน การเล็งนั้นจะไม่ถูกคิดในส่วนของ [osu!taiko](/wiki/Game_mode/osu!taiko) และ [osu!mania](/wiki/Game_mode/osu!mania)

### ความเร็ว

*ความเร็ว* เป็นค่าหลักที่คำนวณว่าบีทแมพนั้นต้องใช้ความเร็วแค่ไหนในการเล่น

บีทแมพที่มีจำนวนโน้ตเยอะในเวลาสั้น ๆ ส่วนมากจะมีค่าความเร็วที่สูงมาก ในมุมมองนี้ยิ่งบีทแมพเร็วมากเท่าไหร่ ความยากก็จะมากขึ้นเท่านั้น ดังนั้นจำทำให้ได้ pp เยอะขึ้น

ดังนั้นผลลัพธ์จากม็อด [Double Time](/wiki/Gameplay/Game_modifier/Double_Time) และ [Half Time](/wiki/Gameplay/Game_modifier/Half_Time) นั้นส่งผลต่อความเร็วของบีทแมพและจะมีผลต่อสูตรคำนวณ pp ด้วยเช่นกันดังนั้น ดังนั้นม็อดพวกนี้จะส่งผลต่อ pp ที่ได้รับด้วย

### ความแม่นยำ

*ดูเพิ่มเติม: [ความแม่นยำ](/wiki/Gameplay/Accuracy)*

*ความแม่นยำ* คือหน่วยวัดว่าผู้เล่นสามารถกด [hit objects(โน้ต)](/wiki/Gameplay/Hit_object) ได้ตรงเวลาขนาดไหน ซึ่งมีหน่วยเป็นเปอร์เซ็นต์ และในมุมมองของระบบคิด pp มันเป็นค่าหลักที่กำหนดว่าผู้เล่นทำได้ดีแค่ไหนในบีทแมพด้วยเช่นกัน

คะแนนที่มีความแม่นยำสูง จะถูกระบบคิดว่าเป็นคะแนนที่น่าประทับใจและจะได้คะแนนสูง การ [full combo](/wiki/Gameplay/Full_combo) ที่ได้ความแม่นยำ 80% นั้นอาจจะได้คะแนนแค่ 2/3 ของความแม่นยำ 95% ในบางครั้ง เนื่่องจากสูตรคิดคำนวณนั้นจะใช้ค่าความแม่นยำเป็นหลัก ดังนั้นม็อดจำพวก Hidden Hard Rock Flashlight จะเพิ่มจำนวน pp ที่จะได้รับในการเล่นที่มีความแม่นยำสูง

### ความเครียด

*ความเครียด* เป็นค่าหลักที่จะดูว่าผู้เล่นนั้นต้องเล่นส่วนที่มีความยากสูงในบีทแมพนั้น ๆ นานแค่ไหน และกี่ครั้ง

ในบีทแมพที่มีส่วนต่าง ๆ ที่ต้องการความเร็วสูงหรือมี [pattern](/wiki/Beatmap/Pattern) ที่มีความยากนั้นจะเพิ่มค่าความเครียด เช่น บีทแมพที่มี [stream](/wiki/Beatmap/Pattern/osu!/Stream) เยอะ ๆ หรือการ jumps ที่เร็วก็จะทำให้ค่าความเครียดสูงเช่นกัน และจำนวน pp ที่ได้รับจะเพิ่มขึ้นตามไปด้วย

## คำถามที่พบบ่อย

### ฉันสามารถดูอันดับประสิทธิภาพได้ที่ไหน?

**อันดับประสิทธิภาพสำหรับผู้เล่นทุกคนสามารถดูได้ที่ [หน้าการจัดอันดับ](https://osu.ppy.sh/p/pp)**

คุณสามารถไปที่หน้าจัดอันดับโดยการใช้ แผงแบบเลื่อนลง(dropdown panel)หมวด `การจัดอันดับ` บนหน้าเว็บและเลือกในหมวด `ประสิทธิภาพ`

### ฉันจะเพิ่มอันดับและจำนวน pp ของฉันได้อย่างไร?

**ประสิทธิภาพของคุณจะถูกจัดอันดับจาก คะแนนที่คุณได้ในแต่ละบีทแมพ**

วิธีที่ดีที่สุดในการเพิ่มอันดับของคุณคือการเล่นได้คำแนนที่ดี บนแมพที่มีความยาก หรือ การเล่นบีทแมพที่หลากหลาย

ซึ่งมีเคล็ดลับดังต่อไปนี้:

- เล่นอย่างมีประสิทธิภาพและค้นหาว่าวิธีเล่นแบบไหนเข้ากับคุณที่สุด
- มุ่งไปที่การได้คะแนนที่ดีไม่กี่อัน แทนที่จะได้คะแนนที่แค่เฉย ๆ จากการ "ฟาร์ม" นับร้อยคะแนน
- มุ่งไปที่การพัฒนาความแม่นยำของคุณ แม้เพียงแค่ 1% ก็มีผลที่ใหญ่
- มุ่งไปในการได้คอมโบที่สูง คะแนนที่เป็นฟูลคอมโบ (FC) หรือ [SS](/wiki/Gameplay/Grade) จะได้คะแนนจำนวนมาก

### ทำไมฉันไม่ได้จำนวน pp เต็มจากแมพที่ฉันเล่น?

**Performance points นั้นใช้ระบบถ่วงน้ำหนัก ซึ่งหมายความว่าคะแนนที่สูงที่สุดของผู้เล่นจะได้ pp 100% ของจำนวน pp ที่ได้ และคะแนนที่ต่ำลงมาจะได้น้อยลงมาเรื่อย ๆ**

คุณสามารถเรียนรู้เกี่ยวกับระบบถ่วงน้ำหนักได้[ด้านบน](#ระบบการถ่วงน้ำหนัก)

### จำได้ pp เสริมเท่าไหร่เมื่อมีคะแนนหลายอันบนบีทแมพที่ Ranked?

**จะได้ pp เสริมมากถึง 416.6667 เมื่อทำคะแนนบนบีทแมพที่ Ranked หลายอัน ซึ่งจะได้โดยมีคะแนนบนแมพที่ Ranked โดยประมาณ 25397 คะแนน**

คุณสามรถหาจำนวนที่ตรง ๆ ได้โดยคิดโดยสูตรข้างล่าง โดย `N` คือจำนวนของบีทแมพที่ Ranked ที่คุณทำคะแนนไว้:

`416.6667 * (1 - 0.9994 ^ N)`

โดยจำนวนมัธยฐานของคะแนนที่ต้องการเพิ่มที่จะได้ครึ่งนึงของ pp เสริมเต็มคือประมาณ 1,155 คะแนน ซึ่งสามารถสังเกตได้ว่าจำนวนคะแนนที่ต้องใช้จะเพิ่มมากขึ้นเรื่อย ๆ ในช่วงปลาย

#### เป็นเพราะระบบชั่งน้ำหนังใช่ไหม ฉันถึงไม่ได้ pp เลยตอนเล่นแมพง่าย ๆ

**จากที่กล่าวไปในข้างบน คะแนนเก่าจะมีค่าน้อยลงไปเรื่อย ๆ ถ้ามีคะแนนที่สูงขึ้นและในที่สุดมันจะมีค่าน้อยกว่า 1% ของค่าจริง ดังนั้นแปลว่ามันจะไม่มีผลใด ๆ ต่อคะแนนของคุณตามที่คุณพัฒนาไป**

แต่ยังไงก็ตามเมื่อถึงจุดนั้นแล้ว คะแนนที่คุณทำมาได้จะเป็นคะแนนที่มีค่ามากกว่าคะแนนเก่า ดังนั้นจำนวน pp รวมของคุณจะสูงขึ้นกว่าคะแนนเก่า

### ทำไมฉันเสีย pp ตอนได้คะแนนใหม่?

**คุณอาจจะเสีย pp เป็นครั้งคราว ซึ่งเกิดจาก คะแนนที่มีคะแนนและคอมโบสูงกว่าแต่ความแม่นยำต่ำกว่าเดิม หรือเล่นด้วยม็อดและมีความแม่นยำที่ต่ำ**

แต่คะแนนรวมยังมีส่วนสำคัญต่ออันดับของผู้เล่นในบีทแมพนั้น ๆ และคะแนนรวมที่สูงกว่าแต่ความแม่นยำต่ำ หรือใช้ม็อดนั้น จะมีผลลัพธ์ที่ "ดีกว่า" แต่ก็ยังจะทำให้คุณเสีย pp

### บางม็อดได้ pp เยอะเกินเหตุ หรือ น้อยเกินเหตุ ทำไมจึงเป็นแบบนี้?

**นี่เป็นแค่ความคิดเห็นส่วนตัวของคุณมากกว่าสิ่งอื่นใด**

ไม่ ระบบนี่นั้นมันสมบูรณ์แบบอยู่แล้ว และจำนวน performance point รวมจะแตกต่างกันในทุก ๆ แมพและม็อดต่าง ๆ แม้เมื่อความยากจริง ๆ ของแมพนั้น น้อยกว่าความยากที่คำนวณไว้

โดยรวม ระบบ performance point อันใหม่นี้นั้นได้ถูกคิดค้นได้อย่าง เสมอภาคที่สุดเท่าที่เป็นไปได้ภายใต้ข้อจำกัดของระบบ
